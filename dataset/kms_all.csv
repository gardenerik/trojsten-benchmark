id,competition,problem,solution,difficulty
77d1caefd9ae2866,kms,"Od finalistu majstrovstiev sveta v mletí maku som sa dozvedel, že mletie
maku výrazne zvyšuje integilenčný kvocijent. Tiež by som sa to chcel
naučiť. Preto kúpim mlynček. Súrne.

Máme funkciu $f$, ktorá každému prirodzenému číslu $m$ priradí reálne
číslo $f(m)$. Vieme o nej, že pre všetky kladné celé $a, b, n$, ktoré
spĺňajú $a + b = 2^n$, platí $$f(a) + f(b) = n^2.$$ Určte $f(2022)$.
","Úloha sama o sebe vyzerá pomerne zákerne. Máme nejakú funkciu $f$, do
ktorej vieme dosádzať prirodzené čísla, a chceme určiť, čo dostaneme po
dosadení $2022$. K dispozícii máme len jeden vzťah, ktorý navyše platí
len pre špeciálne hodnoty. Na zistenie $f(2022)$ nám tak nezostáva nič
iné, ako nájsť vhodné prirodzené číslo $x$, aby sme mohli využiť, že
$f(2022) + f(x) = n^2$.

Tu prichádza otázka, čo ďalej? Previedli sme fakt, že nepoznáme hodnotu
$f(2022)$ na fakt, že nepoznáme $f(x)$. Vieme nájsť nejaké ďalšie
prirodzené číslo, zopakovať postup pre $x$ a dostaneme novú neznámu
hodnotu. Aby sme sa dostali k nejakým výsledkom, chceme ideálne nájsť
číslo (alebo čísla), pre ktoré vieme určiť hodnotu funkcie. Po chvíli
uvažovania si všimneme, že ak $a = b = 2^{n-1}$, vzťah pre funkčné
hodnoty bude $$2 \cdot f\left(2^{n-1}\right) = n^2.$$ Odtiaľ už vieme
určiť, že $f\left(2^{n-1}\right) = \frac{1}{2}n^2$. Skúsme sa teda
dopracovať od $2022$ k nejakej mocnine dvoch.

Budeme postupovať nasledovne: pre nejaké $x$, ktoré nie je mocninou $2$
nájdeme nejaké $y < x$ tak, aby $x + y$ bola mocnina $2$. A zopakujeme s
číslom $y$. Toto vieme spraviť vždy. Keďže nám to však stačí pre pár
čísel, dokazovať to nebudeme, proste to vyskúšame. Tento postup nás
dostane k postupne menším a menším kladným celým číslam, takže ak sa
nepritrafí po ceste nejaká mocnina $2$, dostaneme sa až k číslu $1$. To
môžeme tiež považovať za mocninu $2$ ($1 = 2^0$), navyše $1 + 1 = 2^1$,
takže sa k hodnote $f(1)$ dopočítame.

Prejdime však k činom. Postup vyššie nám dáva:

- $2022 + 26 = 2^{11}$,

- $26 + 6 = 2^5$,

- $6 + 2 = 2^3$,

- $2 = 2^1$.

Vieme teda dopočítať, že $f(2) = \frac{1}{2} 2^2 = 2$. Potom pekne od
konca dostaneme

- $f(6) = 3^2 - f(2) = 9 - 2 = 7$,

- $f(26) = 5^2 - f(6) = 25 - 7 = 18$,

- $f(2022) = 11^2 - f(26) = 121 - 18 = 103.$

**Odpoveď:** $f(2022) = 103$.
",6
66105ecce9753e7b,kms,"Keďže Betke je za Kikou smutno, upiekla jej ďalších $20$ perníkov
s váhami postupne $10,\, 20,\, \dots,\, 200$ gramov, ale nevie, ktorý
perník koľko váži. Keď prišla na poštu zistila, že môže Kike poslať len
dva perníky. Chvalabohu, Vodka je po ruke a je skúsený vážič jedla.
Betka môže dať Vodkovi ľubovoľné dva perníky a Vodka jej povie, ktorý je
ťažší. Žiaľbohu, Vodka to nerobí zadarmo. Zakaždým, keď dáva Betka
Vodkovi vážiť perníky, musí mu dať spolu s nimi tretí perník, ktorý
Vodka zje. Výsledok váženia Vodka povie až po zjedení perníka.

1.  Vie Betka týmto spôsobom zaručene nájsť dva perníky, ktoré spolu
    vážia aspoň $280$ gramov?

2.  Vie Betka týmto spôsobom zaručene nájsť dva perníky, ktoré spolu
    vážia aspoň $300$ gramov?
","### Úvodné pozorovania

Prvá vec, ktorú si môžeme všimnúť, je, že pri prvom vážení Betka nevie o
perníkoch nič, takže si nevšimne, ak Vodka zje najväčší perník, vážiaci
$200$ gramov. Takže tento perník sa nám s istou nájsť nepodarí.

Ďalej si môžeme všimnúť, že vážení máme k dispozícii $17$. Totiž po
$17$. vážení nám ostanú tri perníky. Ak dva z nich porovnáme, tak ich už
musíme aj poslať Kike a dopadlo by to rovnako, ako keby sme ich poslali
bez toho posledného váženia.

### Podúloha a)

Pozrime sa najprv na časť a). Vie Betka zaručene nájsť dva perníky,
ktoré spolu vážia aspoň $280$ gramov? Vie Betka nájsť $190$-gramový
perník? Na začiatok porovnáme dva ľubovoľné perníky a tretí dáme Vodkovi
zjesť. Potom v každom ďalšom vážení dáme Vodkovi zjesť perník, ktorý bol
v predchádzajúcom vážení ľahší, a porovnáme aktuálne najťažší perník s
jedným ešte neváženým. To opakujeme, kým nám neostanú dva perníky. Ten
ťažší z nich je ťažší od $18$-tich perníkov, preto musí vážiť aspoň
$190$ gramov.

Uvedený postup vieme vlastne zovšeobecniť. Keď máme nejakú skupinu
perníkov a jeden perník bokom, tak vieme nájsť najťažší perník z tejto
skupiny. V prvom vážení dávame Vodkovi perník, čo máme bokom a
pokračujeme ako vyššie. Dokonca nám potom zostane z tejto skupiny jeden
perník, ktorý z posledného váženia vyšiel ako ľahší. Zišiel by sa však
nájsť aj druhý perník, ktorý bude dostatočne ťažký.

To môžeme spraviť tak, že našich $19$ perníkov rozdelíme do dvoch
skupín. Do jednej dáme $9$, do druhej $10$ perníkov a jeden zvyšný
perník odložíme na prvé váženie. Vyššie uvedeným postupom nájdeme
najťažší perník z prvej skupiny a najťažší perník z druhej skupiny.
Vieme o nich, že víťaz prvej skupiny má aspoň $90$ gramov a víťaz druhej
aspoň $100$. Z nich je ale jeden ťažší a ten je dokonca z našich $19$
perníkov najťažší, a teda má aspoň $190$ gramov. Spolu teda majú aspoň
$280$ gramov. Takto sme ukázali, že odpoveď na otázku a) je kladná.

### Podúloha b)

Teraz sa ale pozrieme na tú ťažšiu časť. Vie Betka týmto spôsobom
zaručene nájsť dva perníky, ktoré spolu vážia aspoň $300$ gramov? Aj keď
sa to možno na prvý pohľad nezdá, aj to dokáže. V predchádzajúcej časti
sme vždy kŕmili Vodku perníkmi, ktoré prehrali posledné váženie. Tento
výsledok ale môžeme zlepšiť, ak nebudeme lakomí a pre Vodku odložíme
ďalší perník. Tým nám ostane len $18$ perníkov vážiacich
$10,\, 20,\, \dots,\, 180$ gramov, ale dostaneme tým k dobru o jedno
váženie viac.

Samozrejme, stále potrebujeme nejako nájsť perníky, ktoré budú ťažšie od
dostatočného množstva perníkov. Najťažšie perníky z nejakej skupiny sa
nám osvedčili v podúlohe a). Skúsime teda tento nápad potiahnuť ďalej
tým, že skúsime namiesto dvoch skupín mať tri.

Rozdelíme si teda $18$ perníkov do troch skupín, v každej po $6$
perníkov. Zvyšné dva si necháme bokom. V týchto troch skupinách
vyberieme predtým popísaným spôsobom najťažší perník, pričom v prvej
skupine dáva Vodkovi zjesť perník, čo má bokom a v ďalších dvoch ľahší
perník z posledného váženia v predošlej skupine. Potom nám ostanú tri
víťazné perníky, jeden porazený z posledného váženia a jeden odložený na
boku. Medzi víťaznými perníkmi váži najľahší perník aspoň $60$ gramov,
druhý najľahší aspoň $120$ gramov a najťažší aspoň $180$ gramov. Ak
Betka vyberie dva najťažšie perníky, zaručene pošle Kike aspoň $300$
gramov. To vie však spraviť tak, že nájde najľahší z nich. Ten dokáže
nájsť pomocou dvoch vážení jednoducho tak, že ľubovoľné dva z nich
odváži, a ten ľahší odváži s tým tretím. Vodkovi dáva pritom dva zvyšné
perníky, ktoré ešte má k dispozícii.

### Komentár

Mnoho z vás si myslelo, že Betka nedokáže nájsť dva perníky vážiace
spolu $300$ gramov a snažili ste sa zdôvodňovať, prečo to nie je možné.
Keďže opak je pravdou, tak všetky takéto dôkazy sú nesprávne. Objavili
sa v nich časté chyby, ktoré sa vyskytujú pri úlohách podobného typu,
kde zdôvodňujeme, že niečo nemôže byť väčšie. Častým problémom bolo, že
sa tento dôkaz moc opieral o konštrukciu nájdenú v časti a) a neuvažoval
iné spôsoby váženia. Napr. situáciu, keď dva perníky dáme Vodkovi bez
toho, aby sme ich niekedy porovnali; alebo keď dávame vážiť perník,
ktorý z niektorého váženia vyšiel ako ľahký. Pokiaľ ste vo svojom
riešení mali , že b) nejde, skúste sa nad ním zamyslieť a nájsť v ňom
chybu. Veríme, že vám to pomôže podobným chybám predísť.
",9
cae2a8d443c84521,kms,"Pre každého vedúceho treba nachystať tanier s dvoma palacinkami.
Veronika má nachystaných $25$ okrúhlych tanierov usporiadaných do
štvorca s piatimi riadkami a piatimi stĺpcami. Na začiatku sú všetky
taniere prázdne. Veronika spraví naraz dve palacinky a položí ich na dva
susedné taniere (na každý tanier jednu). Občas príde Matúš a zje po
jednej palacinke z dvoch susedných tanierov. Ak bude Matúš spolupracovať
s Veronikou, môže sa im podariť nachystať na každý tanier práve dve
palacinky? Dva taniere považujeme za susedné práve vtedy, keď sú v tom
istom riadku alebo stĺpci vedľa seba.
","Zafarbime si rozložené taniere šachovnicovo. Čiernych políčok nech je
viac, teda $13$, bielych $12$ (pri opačnom zafarbení vyzerá dôkaz takmer
rovnako).

Chceli by sme, aby sa na každom tanieri nachádzali $2$ palacinky. Teda
chceme, aby sa na čiernych tanieroch dokopy nachádzalo $13*2 = 26$
palaciniek a na bielych $12*2 = 24$ palaciniek.

Obe zmeny, pridanie, či odobratie palaciniek z $2$ susedných tanierov
zachovávajú, že počet palaciniek na bielych tanieroch je rovný počtu
palaciniek na čiernych tanieroch. Vidíme to z toho, že biely tanier
susedí len s čiernymi a čierny len s bielymi taniermi. Preto každá zo
zmien pridáva/odoberá rovnaký počet -- jednu palacinku z bieleho a jednu
z čierneho taniera.

Nazačiatku je na oboch farbách $0$ palaciniek. Ale ak žiadna operácia
nemôže zmeniť to, že počet palaciniek na čiernych je rovný počtu
palaciniek na bielych tanieroch, tak sa nám nikdy nepodarí dostať
zároveň na čiernych tanieroch $26$ a na bielych tanieroch $24$, keďže to
nie je rovnaký počet.

A preto nedokážeme, ani keby sme sa akokoľvek snažili, dať na každý
tanier po $2$ palacinky
",2
0614c2b2abc885fa,kms,"František sa mu chce poďakovať, a tak ho pozve k nemu domov do
kráľovského paláca. Zavedie ho ku kočiaru, kde sa Krtko začudovane
opýta: začudovane sa opýta František, Krtko si smutne povzdychol a
podujal sa Františkovi vysvetľovať, čo to ten vlak je.

Na železničnej stanici v Krtkovom meste majú dve slepé koľaje, ktoré sa
na jednom konci spájajú do jednej, kadiaľ pokračuje trať von z mesta. Na
prvej koľaji stojí súprava vlaku pozostávajúca z rušňa a $n$ navzájom
rozlíšiteľných vagónov. V jednom kroku môžu železničiari spraviť
nasledovný proces:

- rozpoja súpravu na 1. koľaji na ľubovoľnom mieste,

- rušeň odtiahne vagóny, ktoré ostali za ním zapojené, von z mesta,

- rušeň zacúva na 2. koľaj a tým odtlačí vagóny, ktoré boli odtiahnuté
  von z mesta, pričom ak sa na 2. koľaji už nachádzajú vagóny, tak ich k
  nim pripojí,

- pokiaľ ešte na 1. koľaji ostali vagóny, rušeň odpoja od všetkých
  vagónov na 2. koľaji a vráti sa naspäť na 1. koľaj, kde ho pripoja na
  vagóny.

Tento proces železničiari ľubovoľne opakujú, dokým všetky vagóny
neskončia na 2. koľaji.

Koľko rôznych súprav možno týmto spôsobom zložiť?

Napríklad ak na začiatku boli na 1. koľaji za rušňom vozne 1, 2, 3, tak
železničiari mohli napríklad najskôr rozpojiť súpravu medzi vozňami 2 a
3, potom odtiahnuť vozne 1 a 2 von z mesta a následne ich presunúť na 2.
koľaj. Rušeň sa potom vráti na prvú koľaj, pripojí sa k nemu vozeň číslo
$3$, vyjdú von z mesta a potom prejdú na druhú koľaj. Na konci tak budú
na druhej koľaji za rušňom vozne v poradí 3, 1, 2.
","Pozrime sa, ako nakoniec vyzeralo každé preusporiadanie celej súpravy.
Vždy ho vieme popísať iba miestami, na ktorých sa rozhodnú pôvodnú
súpravu rozpojiť. Všetko ostatné je jednoznačné, postupne odoberú
odpojený kus súpravy a preradia ho na druhú koľaj, ako sa píše v zadaní.

Medzi každými dvoma z $n$ vagónov môžu súpravu buď rozpojiť alebo
nerozpojiť, nie je to nijak ovplyvnené tým, či už súpravu rozpojili na
inom mieste. Počet možností, ako to urobiť, teda bude $2^{n-1}$, lebo
počet miest medzi vagónmi je $n-1$ a každé má $2$ možnosti.

Teraz už len treba ukázať, že nám z dvoch iných porozpájaní nemôže na
konci vzniknúť rovnaká súprava. To overíme ľahko -- pozrieme sa na
nejaké miesto, kde sa dve porozpájania líšia, teda v jednom sme tam
súpravu rozpojili a v jednom nie. Dva vagóny, ktoré sú priamo pri
takomto mieste, ostanú v prípade nerozpojenia vzájonme v pôvodnom
poradí, no v prípade rozpojenia sa do novej súpravy dostane najprv vagón
ktorý bol bližšie k lokomotíve, teda potom bude z tých dvoch bližšie k
mestu.
",3
c881c029c7db41a3,kms,"V časoch temného praveku neexistovali žiadne súdy ani zákony. Jediné
právo bolo právo najsilnejšieho. A tak tomu bolo aj jedného teplého
večera zhruba 10 000 rokov pred naším letopočtom, kedy sa traja mocní
a powerful bojovníci Kameň, Kameň a Kameň rozhodli stretnúť v súboji na
život a na smrť o labu starejšinovej najstaršej\... šabľozubej tigrice.
Tá im mala podľa starodávnej povery priniesť astrálne schopnosti. Už-už
sa šli mlátiť, keď z jaskyne vybehol starešina so slovami:

Povedzme, že silu týchto bojovníkov predstavujú reálne čísla $a$, $b$,
$c$, z ktorých aspoň dve sú navzájom rôzne. Dokážte, že $a+b+c=0$ je
ekvivalentné[^1] s $a^2+ab+b^2=b^2+bc+c^2=c^2+ca+a^2$.

[^1]: To znamená, že sústava rovníc $a^2+ab+b^2=b^2+bc+c^2=c^2+ca+a^2$
    platí ak $a + b + c = 0$ a neplatí ak $a + b + c \ne 0$.
","V zadaní máme premenné $a$, $b$, $c$ a dve podmienky na tieto premenné:
$a+b+c=0$ a $a^2+ab+b^2=b^2+bc+c^2=c^2+ca+a^2$. Našou úlohou je ukázať,
že tieto dve podmienky sú ekvivaletné. To znamená, že obe z nich sú
splnené presne pre tie isté trojice hodnôt $(a,b,c)$, pričom $a$, $b$,
$c$ sú reálne čísla, z ktorých sú aspoň dve rôzne.

Keď chce od nás zadanie dokázať ekvivalenciu, mali by sme si uvedomiť,
že máme dokázať dve implikácie. V tomto prípade potrebujeme ukázať:

1.  Ak platí $a^2+ab+b^2=b^2+bc+c^2=c^2+ca+a^2$, tak potom platí aj
    $a+b+c=0$.

2.  Ak platí $a+b+c=0$, tak potom platí aj
    $a^2+ab+b^2=b^2+bc+c^2=c^2+ca+a^2$.

Poďme na to.

### Dôkaz prvej implikácie

Predpokladajme, že $a^2+ab+b^2=b^2+bc+c^2=c^2+ca+a^2$. Vieme, že
niektoré dve premenné musia byť rôzne. Vďaka symetrickosti výrazov si
môžeme bez ujmy na všeobecnosti povedať, že sú to $a$, $c$. Zoberme si
rovnosť prvých dvoch výrazov a upravujme ju: $$\begin{align*}
    a^2+ab+b^2 &= b^2+bc+c^2,\\
    a^2 - c^2 + ab - bc &= 0,\\
    (a - c)(a + c) + b(a - c) &= 0,\\
    (a - c)(a + b + c) &= 0.
\end{align*}$$ Keďže $a \ne c$, tak $a - c$ je nenulové a musí platiť
$a + b + c = 0$.

### Dôkaz druhej implikácie

Predpokladajme, že $a + b + c = 0$. Teraz si môžeme vyjadriť
$a = - b - c$ a dosadiť ho výrazov $$\begin{align*}
    a^2 + ab + b^2 &= b^2 + 2bc + c^2 -b^2 - bc  + b^2 = b^2 + bc + c^2,\\
    c^2 + ca + a^2 &= c^2 - bc - c^2 + b^2 + 2bc + c^2 = b^2 + bc + c^2.
\end{align*}$$ Dostali sme, že platí $a^2+ab+b^2=b^2+bc+c^2=c^2+ca+a^2$.

### Záverečný komentár

Odporúčame vám vždy si rozdeliť dôkaz ekvivalencie na dve implikácie a
neskúšať ich dokazovať naraz. Ľahšie si tak odkontrolujete, či ste niečo
neprehliadli. (A taktiež to ľahšie skontroluje opravovateľ, čím ho
potešíte ;)) Mnohým riešiteľom sa to nepodarilo a stratili tak zbytočné
body.

Keď už máme túto formu riešenia, ľahšie nám pôjde ďalej prichádzať na
riešenie. Ako sme mohli vidieť, pri úlohách s výrazmi sa oplatí ich
upravovať, dávať na jednu stranu, rozkladať na súčin, vyjadrovať si
premenné a dosadzovať za ne.

Samotné riešenie úlohy sme uviedli pomerne stručné. Je to hlavne preto,
aby ste si mohli pozrieť, čo stačí napísať do vašich riešení. V tomto
prípade sú to dve sekcie, kde dokazujeme jednotlivé implikácie. Preto
pri prvej implikácii vás mohlo prekvapiť, ako sme vedeli, že zrovna $a$
a $c$ majú byť rôzne. Pri hľadaní riešenia si to všimneme až potom, čo
sa dostaneme k rovnosti $(a - c)(a + b + c) = 0$. Tu vidíme, žeby sa nám
hodilo, že zrovna $a$ a $c$ sú rôzne. To si, samozrejme, môžeme povedať.
Formálne je však elegantnejšie napísať túto úvahu už na začiatku nášho
riešenia.
",5
c24d8805c190c80b,kms,"Pri vstupe do matematicko-fyzikálnej fakulty majú Dáni zaujímavý systém.
Namiesto voľného priechodu alebo predkladania ISIC-ov dostanú študenti
matematickú úlohu, ktorú musia vyriešiť. Kika sa pri úvodnom vstupe
musela popasovať s touto nerovnosťou:

Nech $a_1,\, a_2,\ \dots,\, a_{25}$ sú nezáporné celé čísla a $k$ je
hodnota najmenšieho z nich. Dokážte, že
$$\big\lfloor\sqrt{a_1}\big\rfloor + \big\lfloor\sqrt{a_2}\big\rfloor + \cdots + \big\lfloor\sqrt{a_{25}}\big\rfloor \geq \big\lfloor\sqrt{a_1+a_2+\cdots+a_{25}+200k}\big\rfloor.$$
Samozrejme, Kika úlohu hravo zvládla. A čo vy?

*Poznámka.* Označenie $\lfloor x \rfloor$ znamená dolná celá časť $x$,
teda najväčšie celé číslo neprevyšujúce $x$.
","### Úvodné myšlienky

Zdala sa vám táto úloha škaredá? Ak áno, tak to podľa mňa len znamená,
že ste ju nevyriešili. ;) Poďme si ukázať riešenie a spoločne sa
nadchnúť viacerými peknými zákonitosťami, ktoré v sebe táto úloha
skrýva.

Pri dokazovaní nerovností sa často oplatí zamyslieť sa nad tým, kedy je
rozdiel medzi väčšou a menšou stranou nerovnosti najmenší -- inak
povedané, kedy sa nerovnosť dosahuje najtesnejšie. Ak sa nám podarí
dokázať nerovnosť pre akési prípady a preukážeme, že ostatné prípady sú
, tak sme vyhrali.

Prečo sa nám také niečo oplatí? Sťažovať si situáciu? Nuž, keď sa nad
tým zamyslíme, tak si situáciu v skutočnosti nesťažujeme. Tie tesné
prípady by sme museli dokázať aj tak. Naopak, situácia sa nám
zjednoduší, lebo budeme úlohu dokazovať pre menej možných hodnôt
premenných, čim sa nám môže často podariť premenné vyjadriť v špeciálnom
tvare.

Predstavme si napríklad, že pre $0 \le b \le a \le 2$ chceme dokázať
nerovnosť $2a - \frac{1}{2}(a^2+b^2)\ge 0$. Hoci v tomto prípade sa
jedná o veľmi jednoduchú nerovnosť, nejako musíme využiť danú podmienku,
že $b \le a$, lebo bez nej nerovnosť neplatí. Všimnime si, že v našej
nerovnosti platí, že čím je $b$ väčšie, tým je hodnota ľavej strany
menšia a teda nerovnosť tesnejšia. Ak sa nám teda nerovnosť podarí
dokázať pre najväčšiu možnú hodnotu $b$, tak tým automaticky dokážeme
nerovnosť pre všetky možné hodnoty $b$. Avšak $b$ je zo zadania
ohraničené zhora $a$. Preto ho v nerovnosti môžeme nahradiť za $a$ a
dostaneme: $2a - \frac{1}{2}(a^2+a^2) = 2a - a^2 = a(2-a) \ge 0$.
Vidíme, že uvažovaním najtesnejšieho možného prípadu sme sa zbavili
jednej premennej, čím sme si výrazne zjednodušili situáciu. Niečo
podobné spravíme aj v našej úlohe.

### Dôkaz

Posvieťme si najprv na ľavú stranu našej nerovnosti. Vystupujú tam dolné
celé časti z odmocnín. To nám po chvíľkovej úvahe napovie, že hodnota
takýchto výrazov závisí od toho, medzi ktorými dvoma štvorcami (druhými
mocninami celých/prirodzených čísel) sa naše $a_i$ nachádza. Napríklad,
ak $a_1=42$, potom toto číslo sa nachádza medzi štvorcami 36 a 49, jeho
odmocnina bude teda medzi číslami 6 a 7, a teda
$\big\lfloor\sqrt{a_1}\big\rfloor=6$. Skok v hodnote tohto výrazu
nastane, ak hodnotu $a_1$ budeme zvyšovať až na hodnotu 49. Vtedy
hodnota nášho výrazu skočí o 1.

Naopak, výraz $\big\lfloor\sqrt{a_1+a_2+\cdots+a_{25}+200k}\big\rfloor$
sa zväčšovaním $a_i$ minimálne nezmenšuje. Teda pokiaľ zvýšime všetky
hodnoty $a_i$ až na level $(c_i+1)^2-1$ pre nejaké $c_i$ také, že
$c_i^2 \le a_i < (c_i+1)^2$, ostane hodnota výrazu na ľavej strane
nezmenená, kým hodnota výrazu na pravej strane sa buď nezmení, alebo sa
zväčší. Preto pre takéto hodnoty $a_i$ je nerovnosť dosahovaná
najtesnejšie. Stačí nám teda dokázať úlohu pre takéto hodnoty $a_i$.

Bez ujmy na všeobecnosti môžeme (vďaka tomu, že premenné majú v našej
úlohe rovnaké postavenie) predpokladať
$a_1 \le a_2 \le \cdots \le a_{25}$. Keďže hodnota $200k$ robí v úlohe
veľkú šarapatu, budeme úlohu dokazovať pre každú možnú hodnotu $a_1$
zvlášť.

Ako budeme pri našom dôkaze postupovať? Využijeme pri ňom ďalšiu
zaujímavú myšlienku, nazvime ju . Uvažujme, že chceme overiť, či platí
nerovnosť pre nejaké konkrétne hodnoty $a_1,\, a_2,\, \dots,\, a_{25}$.
Budeme vychádzať zo stavu $a_1 = a_2 = \dots = a_{25} = a_1$ (t.j.
hodnoty všetkých premenných na hodnotu $a_1$) a postupne budeme od
poslednej premennej ($a_{25}$) nastavovať hodnoty premenných na tie,
ktoré chceme. Popri tom budeme sledovať, či sa nám pri tomto procese
zachováva naša nerovnosť.

Potrebujeme teda na začiatok dokázať, že nerovnosť platí pre všetky
hodnoty $a_1 = a_2 = \dots = a_{25} = (c_1+1)^2-1$ pre nejaké $c_1$
nezáporné. Potom zrejme ľavá strana nerovnosti má hodnotu presne
$25c_1$. Pravá strana nerovnosti bude mať hodnotu
$\big\lfloor 15\sqrt{(c_1+1)^2-1} \big\rfloor$. Zrejme
$\big\lfloor 15\sqrt{(c_1+1)^2-1} \big\rfloor < \big\lfloor 15(c_1+1) \big\rfloor = 15(c_1+1)$.
Pre $c_1 \ge 2$ je teda nerovnosť triviálne splnená. Takisto ak sú
všetky hodnoty $a_i$ nulové, tak je nerovnosť splnená. Ostáva nám overiť
už iba prípad, keď $a_i=3$ pre všetky $i$. Po dosadení dostaneme:
$25 \ge \big\lfloor\sqrt{675}\big\rfloor \doteq \big\lfloor\ 25,98 \big\rfloor = 25$.
Tu sme narazili na ďalšiu peknú časť našej úlohy a tou je neuveriteľná
tesnosť nami dokazovanej nerovnosti práve v hodnotách $a_i = 3$. Totiž,
už $676=26^2$.

Teraz teda predpokladajme, že overujeme platnosť nerovnosti pre hodnoty
$a_1,\, a_2,\, \dots,\, a_{25}$ (nie nutne rovnaké). Nastavíme na
začiatok všetky hodnoty $a_i$ na hodnotu $a_1$ a postupne od $a_{25}$
zväčšujeme hodnoty na nami požadované. Keďže predpokladáme, že všetky
$a_i$ majú hodnoty o jedna zmenšených štvorcov, budeme tento proces
robiť nasledovne -- na začiatku je hodnota $a_{25}$ inicializovaná na
hodnotu $a_1 = (c_1+1)^2-1$. V každom kroku zvýšime hodnotu $a_{25}$
tak, aby $a_{25}=(c_1+1+k)^2-1$, kde $k$ vyjadruje poradie kroku, ktorý
robíme. Takýmto spôsobom postupne dosiahneme až hodnotu $a_{25}$.

Napríklad, ak $a_1=8$ a $a_{25}=48$, budeme hodnotu $a_{25}$ zvyšovať po
hodnotách $8, 15, 24, 35, 48$. Počas tohto procesu budeme sledovať, čo
sa nám bude diať s jednotlivými stranami nerovnosti. Po dokončení
procesu s $a_{25}$ prejdeme na $a_{24}$, potom $a_{23}$ atď. až $a_2$.
Hodnotu $a_1$ meniť nemusíme, lebo predpokladáme, že tá je už od
začiatku nastavená správne.

Čo sa teda deje so stranami nerovnosti pri postupnom zväčšovaní
$a_{25}$? Ľahko si premyslíme, že v jednom kroku sa hodnota ľavej strany
zvýši práve o 1. Stačí teda ukázať, že hodnota pravej strany sa zvýši
nanajvýš o 1. Ak sa nám to podarí ukázať pre všetky kroky nastavovania
$a_{25}$ a potom aj ostatných $a_i$, vyhrali sme, lebo sme neporušili
našu nerovnosť a dosiahli sme hodnoty, pre ktoré sme našu nerovnosť
overovali (a tieto hodnoty mohli byť ľubovoľné).

Pri dokazovaní toho, že hodnota pravej strany sa v jednom kroku nezvýši
viac ako o 1 využijeme ďalšiu zaujímavú myšlienku. Tou je, že
vzdialenosť po sebe idúcich štvorcov s ich rastúcou hodnotou narastá.
Konkrétne, rozdiely po sebe idúcich štvorcov tvoria aritmetickú
postupnosť $1,\, 3,\, 5,\, 7,\, \dots$ (skúste si dokázať).

Pri prechode $a_{25}$ medzi dvomi hodnotami o jedna zmenšených po sebe
idúcich štvorcov sme toto číslo zvýšili presne o rozdiel týchto
štvorcov. Hodnota pod odmocninou na pravej strane nerovnosti nám pri
tomto kroku vzrástla o rovnakú hodnotu. Aby sa
$\big\lfloor \sqrt{a_1+a_2+\cdots+a_{25}+200k} \big\rfloor$ zvýšila
aspoň o dva, musela by hodnota výrazu pod odmocninou aspoň cez dva
štvorce. Lenže keďže zrejme $a_1+a_2+\cdots+a_{25}+200k \ge a_{25}$,
musí byť rozdiel medzi po sebe idúcimi štvorcami na týchto hodnotách
aspoň taký veľký (alebo vo väčšine prípadov väčší) ako rozdiel medzi po
sebe idúcimi štvorcami na hodnotách $a_{25}$. Preto aj hodnota $a_{25}$
by pri jednom kroku musela prejsť cez dva štvorce, čo je spor s tým, že
prešla iba cez jeden (tu sme ešte implicitne využili, že $a_{25}$ je iba
o jedna menšie ako štvorec. Inak povedané, stačí ju zväčšiť o viac ako
rozdiel po sebe idúcich štvorcov, ktoré sú nad ňou a už automaticky
prejde cez dva štvorce).

Ak sa vám toto zdôvodnenie zdalo príliš neformálne, alebo málo
algebraické, skúste si ho dokázať algebraicky. Je to pomerne jednoduché.
Pre účely nášho vzoráku som takýto dôkaz považoval za nepotrebný,
nakoľko by nás to stálo iba ďalšie zbytočné označenia.

Takýmto spôsobom vieme argumentovať aj pre všetky ostatné $a_i$. Pri
postupnom nastavovaní hodnôt na nami požadované $a_i$ sme teda
neporušili nerovnosť (naopak, v každom kroku sa rozdiel medzi ľavou a
pravou stranou buď nezmenil, alebo o 1 zväčšil).

No a to je, prosím pekne, úspešný koniec nášho dôkazu.
",8
9516df51e6c3f02b,kms,"Tí, ktorí dávali na hodinách výchovy umením pozor, si iste pamätajú, že
impresionizmus ako umelecký smer vznikol koncom 19. storočia. Pravda je
však niekde úplne inde. Totižto slovo vychádza z francúzskeho impress --
zapôsobiť. Lenže už ľudia z rodu homo neanderthalensis sa snažili
zapôsobiť na svoje súkmeňovkyne. Napríklad táto jaskynná maľba z obdobia
raného praveku je jasným dôkazom toho, že už istý Kameň sa umením
pokúšal zapôsobiť na svoju milú, a teda bol prvým impresionistom. Veď
posúďte sami:

Kameň nakreslil na stenu jaskyne pre svoju drahú štvorec $LOVE$ s hranou
dĺžky $l$. Potom dokreslil bod $A$ mimo štvorca tak, aby mu vznikol
rovnostranný trojuholník $AVE$. Následne opísal trojuholníku $ALO$
kružnicu $k$ a jej stred nazval $S$. Aký je pomer dĺžky $l$ ku dĺžke
strany $|SL|$?
","Bod $S$ je stred kružnice opísanej $\triangle ALO$. To znamená, že body
$A, L$ a $O$ sú od bodu $S$ rovnako vzdialené. Stačí nám teda zistiť
ktorúkoľvek z dĺžok $|SA|, |SL|$ alebo $|SO|$. Keď sme si to tak zhruba
$1000$-krát nakreslili, tak začneme mať tušenie, že aj dĺžka $SL$ je
$l$. Tak hor sa to dokázať! Pozrime sa na štvoruholník $LSAE$. Strany
$EL$ a $AE$ majú dĺžku $l$, pretože je to strana štvorca alebo strana
rovnostranného trojuholníka, ktorého strana je zhodná so stranou
štvorca. Bod $E$ je teda rovnako vzdialený od bodov $A$ a $L$. Aj bod
$S$ je rovnako vzdialený od bodov $A$ a $L$. To znamená, že body $E$ aj
$S$ ležia na osi úsečky $AL$. Označme si priesečník úsečiek $LA$ a $ES$
ako $P$. Vieme, že to je súčasne stred úsečky $AL$, pretože priamka $ES$
je osou úsečky $AL$. Teda úsečky $LP$ a $AP$ sú rovnako dlhé. Pri bode
$P$ máme $4$ pravé uhly, lebo $ES$ je os úsečky. Teda uhol $APS$ je
zhodný s uhlom $LPE$. Ak by sa nám podarilo dokázať, že aj uhol $PAS$ je
zhodný s uhlom $PLE$, tak podľa vety $usu$ sú trojuholníky $APS$ a $LPE$
zhodné, a teda dĺžka $AS$ je zhodná s dĺžkou $LE$, ktorá je $l$. Bod $S$
leží na osi úsečky $LO$, pretože je rovnako vzdialený od bodov $L$ a
$O$. Bod $A$ leží na osi úsečky $EV$, pretože trojuholník $AVE$ je
rovnostranný a teda $|EA|=|VA|$. Úsečky $LO$ a $VE$ sú protiľahlé strany
štvorca. To znamená že ich osi sú totožné. Teda body $A$ a $S$ ležia na
osi $LO$. Priamka $AS$ je kolmá na $LO$. Priamka $LE$ je kolmá na $LO$.
Z toho vyplýva, že priamky $EL$ a $AS$ sú rovnobežné. Uhly $PAS$ a $PLE$
sú striedavé, čiže aj zhodné. Trojuholníky $APS$ a $LPE$ sú zhodné.
Dĺžka úsečky $SA$ je $l$. To znamená, že aj dĺžka strany $SL$ je $l$.
Pomer dĺžky $l$ ku dĺžke strany $|SL|$ je $1$.

### Analytické riešenie

Uložme si body do súradnicovej sústavy ako je na obrázku. Vieme, že bod
$A$ je rovnako vzdialený od bodov $E$ a $V$, a preto je jeho $x$-ová
súradnica $l/2$. Vypočítajme $y$-ovú súradnicu. Spravíme to pomocou
Pytagorovej vety, a síce sa pozrime na pravouhlý trojuholník, ktorý
vznikne z rovnostranného trojuholníka $AVE$, keď ho rozdelíme pomocou
osi strany $EV$. Prepona je dĺžky $l$, jedna odvesna je $l/2$ a druhá je
$x$. Platí $l^2 = (l/2)^2 + x^2$. Z toho vyplýva, že $x=(\sqrt{3}/2)l$.

Vieme, že bod $S$ má $x$-ovú súradnicu $l/2$, pretože je rovnako
vzdialený od bodov $L$ a $O$. Bod $S$ je rovnako vzdialený aj od bodov
$L$ a $A$. Vzdialenosť od bodu $L$ je $\sqrt{(l/2-0)^2 + (y-(-l))^2}$.
Vzdialenosť od bodu $A$ je $\sqrt{(l/2-l/2)^2 + (y-(\sqrt{3}/2)l)^2}$.
Máme rovnicu
$$\sqrt{(l/2-0)^2 + (y-(-l))^2} = \sqrt{(l/2-l/2)^2 + (y-(\sqrt{3}/2)l)^2},$$
$$\sqrt{l^2/4 + y^2 + 2yl + l^2} = \sqrt{0^2 +  y^2 - 2y(\sqrt{3}/2)l) + (3/4)l^2}.$$
Z nej dopočítame $y=-l/(2\sqrt{3}+4)$. Súradnice bodu $S$ sú
$[l/2, -l/(2\sqrt{3}+4)]$. Teraz už len vypočítame dĺžku $SL$. Vieme, že
dĺžka $SA$ je rovnaká, a tá sa dá vypočítať asi trošku jednoduchšie.
$$|SA|=\sqrt{(l/2-l/2)^2 + \left(-l/(2\sqrt{3}+4)-(\sqrt{3}/2)l \right)^2} = \dfrac{l(1+ \sqrt{3}(\sqrt{3}+2))}{2\sqrt{3}+4}.$$
Po troche úprav sa nám podarí získať želaný výsledok, a síce, že
$|SL| = |SA| = l$.
",4
fd8570bde3677a90,kms,"Po hranách kocky lozia traja pavúci a v jej vnútri lieta mucha. Pavúci
tvoria vrcholy trojuholníkovej siete a snažia sa ňou chytiť muchu.
Maximálna rýchlosť aspoň jedného z nich je aspoň taká veľká ako
maximálna rýchlosť muchy. Pavúci muchu chytia, ak sa nachádza vnútri
stiete, alebo na jej okraji. Zistite, či sa pavúkom vždy podarí muchu
chytiť.
","Po tom, ako sme si viackrát prečítali zadanie úlohy a uvedomili si, čo
je v ňom napísané, môžeme sa pustiť do riešenia. Nazvime troch pavúkov
Ignác, Klement a Rýchlik. Nech Rýchlik je najrýchlejší z nich. Vieme, že
jeho maximálna rýchlosť je aspoň taká veľká ako maximálna rýchlosť
muchy. Okrem toho sa aj Ignác a Klement vedia hýbať, keďže v zadaní je
napísané, že všetci traja pavúci lozia. No a keďže ich maximálne
rýchlosti sú na základe predchádzajúcej vety nenulové, vedia sa
v konečnom čase dostať, kam chcú. Pavúci sa snažia chytiť muchu do
trojuholníkovej siete, ktorú v každom okamihu svojou polohou určujú.
Niekedy môžu pavúci tvoriť degenerovaný trojuholník. Napríklad keď
splývajú alebo keď stoja na jednej priamke. Takéto situácie nám nebudú
prekážať.

Ako by mohli pavúky chytiť muchu do siete? Napríklad tak, že ju touto
sieťou pritlačia na niektorú stenu, alebo že ju pripučia v rohu. My
ukážeme, že ju vedia pritlačiť o stenu. Označme kocku klasicky
$ABCDEFGH$ a umiestnime ju do kolmej karteziánskej sústavy tak, že
bod $A$ je bod $(0,0,0)$ a body $B$, $D$ a $E$ ležia v poradí na
$x$-ovej, $y$-ovej a $z$-ovej osi. Pavúci Ignác a Klement dolezú do
vrcholov $A$ a $B$. Pavúk Rýchlik dolezie na hranu $CD$ tak, aby jeho
$x$-ová súradnica bola taká istá ako $x$-ová súradnica muchy. V istom
okamihu toto môže dosiahnuť tak, že sa vydá z bodu $C$ do bodu $D$.
Niekedy na tejto ceste bude mať tú istú $x$-ovú súradnicu ako mucha.
Bude to vtedy, keď sa kolmý priemet pohybu muchy na hranu $DC$ stretne
s pohybom pavúka. V okamihu, keď budú mať rovnaké $x$-ové súradnice,
pavúk Rýchlik začne kopírovať pohyb muchy tak, aby zhodnosť $x$-ovej
súradnice bola stále zachovaná.

V momente, keď Rýchlik kopíruje pohyb muchy, môže sa Ignác s Klementom
vydať na cestu. Začnú sa hýbať z bodov $A$, $B$ rovnakou rýchlosťou
(teda rýchlosťou pomalšieho z nich). Ignác pôjde z vrcholu $A$ do
vrcholu $H$ cez $E$. Klement pôjde z vrcholu $B$ do $G$ cez vrchol $F$.
Zamerajme sa teraz na muchu. Ak ešte nie je chytená, musí sa nachádzať
nad rovinou trojuholníka tvoreného pavúkmi. Teda lieta niekde
v polpriestore určenom pavúkmi a vrcholom $G$. Naviac vieme, že Rýchlik
a mucha majú stále rovnakú $x$-ovú súradnicu. Do opačného polpriestoru
sa dostať nemôže, pretože nemôže preletieť rovinou, v ktorej je sieť.
Pri pokuse o prelet na sieť narazí, lebo v okamihu prelietania má
Rýchlik tú istú $x$-ovú súradnicu ako mucha. A keďže všetky body výšky
trojuholníka, ktorý pavúky tvoria (spustenej z vrcholu, v ktorom je
Rýchlik), majú tú istú $x$-ovú súradnicu a ležia v sieti, chytí sa mucha
do siete (premyslite si to).

Takto sa životný priestor muchy stále zmenšuje. Vo chvíli, keď Ignác
a Klement dorazia do vrcholov $G$, $H$, je mucha chytená. Vtedy je
trojuholníková sieť časťou steny $DCGH$ a mucha leží niekde na výške
trojuholníka tvoreného vrcholmi $G$, $H$ a miestom, kde stojí Rýchlik
(uvažujeme samozrejme výšku na stranu $GH$).

Keďže sme na začiatku neuvažovali žiadnu špeciálnu polohu muchy, je náš
postup univerzálny. Teda pavúkom sa naozaj vždy podarí chytiť muchu.

Existuje aj spôsob, ako chytiť muchu do rohu. Skúste ho vymyslieť.
A nevzdávajte sa, naozaj sa to dá.
",7
6c6e801873260401,kms,"Keď prišiel Marcel aj so svojou sušičkou do FKSka, tak si všimol Mareka
hrajúceho sa s cukríkmi[^1] nasledujúcu hru. Hra sa odohráva na pláne
$m \times n$ štvorcových políčok, kde $m$, $n$ sú celé čísla väčšie ako
$1$ a jedno z nich je aspoň $3$. Na každom políčku sa nachádza cukrík
práve jednej farby. V jednom ťahu môže Marek vymeniť cukríky na dvoch
políčkach so spoločnou stranou, ale to len vtedy, ak sa po výmene budú
vedľa seba nachádzať tri cukríky jednej farby v riadku alebo v stĺpci
(ako na obrázku). Koľko najmenej farieb cukríkov potrebuje Marek na to,
aby sa cukríky dali rozmiestniť do plánu tak, že:

- v žiadnom riadku ani v žiadnom stĺpci sa nenachádzajú za sebou tri
  cukríky rovnakej farby,

- nebolo možné spraviť žiaden ťah.

Výsledok určte v závislosti od čísel $m$, $n$.

[^1]: Všetci vieme, že Marek s cukríkmi odmieta robiť čokoľvek iné ako
    sa s nimi hrať, napríklad ich jesť.
","V zadaní úlohy nám vystupujú premenné $m$ a $n$. V takýchto prípadoch je
dobré začať s nejakými malými hodnotami a zoznámiť sa tak s úlohou.
Začnime teda s najmenšou možnou hodnotou $m = 2$. Zo zadania vieme, že
$n$ musí byť aspoň $3$. Už v tom najmenšom možnom pláne rozmerov
$2 \times 3$ máme tri políčka vedľa seba. Preto nám jedna farba cukríkov
nestačí. Budú nám stačiť dve? Po chvíľke skúšania vieme zistiť, že áno.

Dokonca z toho môžeme odpozorovať, že podobným spôsobom vieme cukríky
uložiť do ľubovoľného plánu s dvomi riadkami. Ak máme plán rozmerov
$2 \times n$ pre ľubovoľné prirodzené číslo $n \ge 3$, tak ho vieme
vyplniť dvomi cukríkmi nasledovne. Do každého druhého stĺpca počnúc
prvým uložíme po dva červené cukríky a do zvyšných stĺpcov po dva žlté
cukríky. Takto zaručíme, že v žiadnom riadku (a samozrejme aj stĺpci)
nebudú tri cukríky rovnakej farby vedľa seba. Taktiež ľahko vidíme, že
žiadnou výmenou nedostaneme tri rovnaké cukríky vedľa seba. Rovnaké
argumenty platia aj pre plán rozmerov $m \times 2$ -- len celú situáciu
otočíme o $90^\circ$. Ukázali sme teda, že ak jeden z rozmerov plánu je
$2$, tak Marek potrebuje najmenej $2$ farby cukríkov.

Poďme teda pokračovať a pozrime sa na väčšie plány. Ostali nám tie, v
ktorých sú oba rozmery aspoň $3$. Opäť si môžeme zobrať najmenší, teda
plán rozmerov $3 \times 3$. Pôjde vyplniť s dvomi farbami cukríkov? Nech
sa snažíme, ako chceme, tak nám to nejde. Môžeme skúsiť teda tri
cukríky, čo sa nám už vie podariť. Dokonca aj viacerými spôsobmi.

Takto si môžeme skúsiť vyplniť aj ďalšie malé rozmery plánov.
Pokračujeme tak dovtedy, kým nezískame dostatočnú predstavu o úlohe.
Ďalšie skúšanie už prenechávame na vás. Tu vo vzorovom riešení si
vystačíme s tým, čo už máme. Môžeme tak odpozorovať, že Marekovi budú
vždy stačiť tri farby cukríkov. Čo potrebujeme spraviť, aby sme sa v tom
utvrdili?

1.  Ukázať, ako plán správne vyplniť pomocou cukríkov troch farieb.

2.  Zdôvodniť, prečo plán iba s dvomi farbami cukríkov vyplniť nevieme.
    (A tým pádom ho nevieme vyplniť ani menším počtom farieb.)

### Vyplnenie tromi farbami cukríkov

Ako plán vyplníme? Úlohu máme vyriešiť všeobecne pre ľubovoľné rozmery
plánu. Preto nemôžeme vypĺňať plán len tak hala-bala. Potrebujeme nájsť
nejaký pekný systém. S tým môžeme začať už pri vypĺňaní plánu
$3 \times 3$. Posledné umiestnenie cukríkov vyzerá celkom sľubne. Napr.
plán $5 \times 11$ by sme podľa neho vedeli vyplniť takto:

Poďme to napísať poriadne, všeobecne. Plán budeme vypĺňať po
diagonálach, ktoré smerujú sprava hore smerom doľava nadol. Prvú
diagonálu, teda jedno políčko v ľavom hornom rohu plánu, zaplníme
červeným cukríkom. Do druhej diagonály umiestnime žlté cukríky. Do
tretej diagonály fialové. Potom zas červené, žlté, fialové, ... V tomto
poradí postupne vypĺňame diagonály cukríkmi týchto farieb, až kým
nevyplníme celú tabuľku.

Spĺňa takéto vyplnenie potrebné vlastnosti? V každom riadku a aj v
každom stĺpci sa farby cukríkov striedajú. Preto nemáme ani v riadku,
ani v stĺpci tri cukríky rovnakej farby za sebou. Môžeme spraviť nejaký
ťah? Uvedomme si, že existujú len dva možné druhy ťahov. V jednom
prípade máme v riadku alebo stĺpci dva cukríky rovnakej farby vedľa seba
a výmenou k nim presunieme tretí. V druhom prípade máme dva cukríky
rovnakej farby, medzi ktorými je jedno políčko a výmenou presunieme
medzi dva rovnaké cukríky tretí. Avšak pri našom rozložení sú v každom
riadku medzi cukríkmi rovnakých farieb dve políčka. Nemáme tam teda v
žiadnom riadku ani dva rovnaké cukríky vedľa seba, ani ob jedno políčko.
Preto nevieme spraviť žiaden ťah. Tým pádom je naše rozmiestnenie
cukríkov korektné.

### Prečo menej nestačí?

A dve farby Marekovi stačiť nebudú? Pozrime sa, ako by to vyzeralo,
kebyže Marek má len dve farby cukríkov. Oba rozmery plánu sú aspoň $3$.
Preto vieme v pláne nájsť štvorec $3 \times 3$ políčka, trebárs ten v
ľavom hornom rohu. Stačí nám ukázať, že už len tento štvorec Marek nevie
vyplniť. Potom totiž nebude vedieť vyplniť celý plán. A to je dobrá
správa. Štvorec $3 \times 3$ políčka je celkom malý a môžeme v ňom
prebrať všetky možnosti, ako môže Marek umiestňovať cukríky. Na to je
dobré si nájsť nejaký systém. V závislosti od neho môžeme preberať viac
alebo menej prípadov. My si ukážeme jeden z tých stručnejších prístupov.

Pozrime sa na druhý stĺpec nášho štvorca $3 \times 3$. Keďže sú v ňom
tri políčka, tak tam musíme mať dva cukríky rovnakej farby. Kľudne si
môžeme povedať, že je to žltá farba. Zvyšný cukrík v druhom riadku musí
byť druhej farby, povedzme červenej. Riadok, v ktorom sa nachádza tento
červený cukrík, si nazveme *smutný*. Môže byť na niektorom políčku
smutného riadku žltý cukrík? Na prvom políčku smutného riadku nemôže
byť. Ak by tam bol, tak by sme mohli spraviť platný ťah vymenením prvých
dvoch políčok smutného riadku. Z rovnakého dôvodu nemôžeme mať žltý
cukrík ani na treťom políčku smutného riadku. Teda na všetkých políčkach
smutného riadku musí byť červený cukrík. To sa ale nemôže stať. Smutný
riadok je teda naozaj smutný, lebo kvôli nemu Marek nemôže vyplniť
štvorec $3 \times 3$ iba dvomi farbami cukríkov. A teda Marek tak nevie
vyplniť ani celý plán, pokiaľ má oba rozmery aspoň $3$.

### Záver

Týmto je naša úloha hotová. Ukázali sme teda, že najmenší počet farieb
cukríkov, ktorý Marek potrebuje je:

- $2$, pokiaľ $m = 2$ alebo $n = 2$;

- $3$, pokiaľ $m \ge 3$ a zároveň $n \ge 3$.
",2
b6e8383094679595,kms,"Vedúci by radi mali prehľad o tom, kde vo vlaku sedia ktorí účastníci.
Na to je potrebné pozerať sa na nich pod správnym uhlom. Na niektorých
pod $60$-stupňovým, na iných pod $45$-stupňovým. Pomôžte im nájsť všetky
potrebné uhly.

V trojuholníku $ABC$ zvolíme bod $D$ na strane $BC$ tak, aby
$|BD| = 2 \cdot |CD|$. Vieme, že $|\sphericalangle BDA| = 60^\circ$ a
$|\sphericalangle BCA| = 45^\circ$. Určte veľkosť uhla $ABC$.
","Základ je si čo najintuitívnejšie označiť obrázok a potom to už pôjde.
Preto vrchol $A$ umiestnime hore a $B$ vpravo dole.

Dobre, $|\sphericalangle BDA| = 60^\circ$, vďaka tomu k nemu susedný
uhol $\sphericalangle CDA$ má veľkosť $120^\circ$. Zo zadania vieme, že
$|\sphericalangle DCA| = 45^\circ$, takže uhol $\sphericalangle CAD$
ľahko dorátame a dostávame
$|\sphericalangle CAD| = 180^\circ - 120^\circ - 45^\circ = 15^\circ$.

Teraz nám môže napadnúť si nájsť bod $E$ tak, že
$|\sphericalangle ACE| = 15^\circ$. Motivácia za tým je vyrobiť si
rovnoramenný trojuholník $\triangle CEA$. Vďaka tomu $|AE|=|CE|$ a
zároveň vieme dopočítať uhol
$|\sphericalangle CEA| = 180^\circ - 15^\circ - 15^\circ = 150^\circ$.
Zo susednosti s uhlom $|\sphericalangle CEA| = 150^\circ$, rovno máme,
že $|\sphericalangle CED| = 30^\circ$. Podobne aj uhol
$|\sphericalangle ECD| = |\sphericalangle DCA| - |\sphericalangle ACE| = 45^\circ - 15^\circ = 30^\circ$.
$\triangle CDE$ je tiež rovnoramenný, čo v nás vzbudzuje dôveru, že
dokresliť bod $E$ bol správny krok. Zároveň máme, že $|CD|=|DE|$.

V tomto momente je dobré si dokresliť bod $F$. Pôvodne som tak robil,
aby som získal $|DF|=|BF|=|CD|$. Ale vďaka tomu, že aj dĺžka úsečky $DE$
je rovnaká tak získavame napríklad z Tálesovej vety, že $\triangle CEF$
je pravouhlý. Ešte o kúsok dôležitejšie je však pozorovanie, že
$|\sphericalangle BDA| = 60^\circ$, a teda $\triangle EFD$ je
rovnostranný. V tomto momente vidíme, že trojuholníky $\triangle CEF$ a
$\triangle BED$ sú dokonca zhodné podľa vety sus, $|CF|=|DB|$,
$|FE|=|DE|$ a
$|\sphericalangle BDA| = 60^\circ = |\sphericalangle CFE|$. Teda už
vieme, že všetky úsečky rovnakej farby majú rovnakú dĺžku.

Ďalej si spomenieme, že $|\sphericalangle ECD| = 30^\circ$ a zo
zhodnosti trojuholníkov $\triangle CEF$ a $\triangle BED$ dostávame, že
$|\sphericalangle DBE| = 30^\circ$ tiež. Posledná vec, čo nás čaká, je
ukázať, že $|\sphericalangle BEA| = 90^\circ$. Už vieme, že
$|\sphericalangle CEA| = 150^\circ$, $|\sphericalangle CED| = 30^\circ$
a $|\sphericalangle DEB| = 90^\circ$ (spomeňme si, že $\triangle CEF$ a
$\triangle BED$ sú zhodné a $\triangle CEF$ je pravouhlý). Potom
$|\sphericalangle BEA| = 360^\circ - 150^\circ - 30^\circ - 90^\circ = 90^\circ$.
$\triangle BEA$ je rovnostranný s pravým uhlom pri vrchole $E$, takže
$|\sphericalangle EBA| = 45^\circ$. Dokopy dostávame
$|\sphericalangle CBA| = 75^\circ$. Podotknime, že tento odsek sa dal
nahliadnuť aj cez obvodové a stredové uhly.
",5
19d1c874c38521e9,kms,"Nájdite všetky reálne riešenia sústavy rovníc $$\begin{eqnarray*}
x^3-y^2&=&z^2-x\\
y^3-z^2&=&x^2-y\\
y^3-x^2&=&y^2-z.
\end{eqnarray*}$$\
*Poznámka:* Daná sústava naozaj *nie je* symetrická a tak to aj má byť
`:-)`.
","Prvé, čo by sme pri riešení zložitejšej sústavy rovníc mali skúsiť, je
jednotlivé rovnice nejak šikovne sčítať alebo od seba odčítať. Máme
totiž do činenia so sústavou, v ktorej na prvý pohľad nepôjde
priamočiaro vyjadriť jednu premennú podľa druhej. Takže sa najprv poďme
pozrieť, čo dostaneme odčítaním druhej rovnice od prvej:
$$\begin{eqnarray*}
(x^3-y^2)-(y^3-z^2)&=&(z^2-y)-(x^2-y),\\
x^3-y^3+x^2-y^2+x-y&=&0,\\
(x-y)(x^2+xy+y^2)+(x-y)(x+y)+(x-y)&=&0,\\
(x-y)(x^2+xy+y^2+x+y+1)&=&0.
\end{eqnarray*}$$ Z poslednej rovnice buď platí $x=y$, alebo
$x^2+xy+y^2+x+y+1=0$. Poďme najprv na prvý pohľad ťažšou cestou a skúsme
zistiť, kedy bude platiť $$x^2+xy+y^2+x+y+1=0.$$ Po prenásobení dvoma
dostaneme $$\begin{eqnarray*}
2x^2+2xy+2y^2+2x+2y+2=(x^2+2xy+y^2)+(x^2+2x+1)+(y^2+2y+1)=\\
=(x+y)^2 + (x+1)^2 + (y+1)^2.
\end{eqnarray*}$$ Tento výraz je rovný nule iba ak $x+y=y+1=x+1=0$, čo
naraz nie je možné (ak neveríte pozrite sa lepšie). Musí teda platiť
$x=y$. Dosadením máme z prvých dvoch rovníc

$$\begin{equation}
\label{prva}
x^3-x^2+x-z^2=0
%\tag{\heartsuit}
\end{equation}$$

Skúsme teraz využiť už aj tretiu rovnicu a odčítajme ju od druhej:

$$(y^3-z^2)-(y^3-x^2)=(x^2-y)-(y^2-z).$$

Po jednouchej úprave dostaneme $$\begin{eqnarray*}
y^2-z^2+y-z=0,\\
(y-z)(y+z+1)=0.\\
\end{eqnarray*}$$

Znovu buď $z=y$, alebo $z=-(y+1)$.

Nech $z=y=x$, tak dosadením do $(1)$ dostaneme $x^3-2x^2+x=x(x-1)^2=0$.
Z toho už máme dve riešenia: $x=y=z=0$ a $x=y=z=1$.

Nech $z=-(y+1)=-(x+1)$, tak dosadením do $(1)$ dostávame po úprave
kubickú rovnicu

$$x^3-2x^2-x-1=0.$$

To isté dostaneme po dosadení aj z tretej rovnice, z čoho vyplýva, že
riešenie kubickej rovnice bude naozaj ekvivalentné s riešeniami pôvodnej
sústavy.

Po vyskúšaní niektorých \""rozumných\"" $x$ zistíme, že žiadne nevyhovuje
danej kubickej rovnici. Ako teda nájdeme jej korene?

Presnú hodnotu zistíme pomocou Cardanových vzorcov, ktoré mnohí z vás v
nejakej knižke objavili (našli sme ich napr. v Matematických vzorcoch od
H. J. Bartscha na str. 214). My sa však uspokojíme aj s tým, že zistíme
koľko riešení má daná kubická rovnica a skúsime určit ich približnú
hodnotu.

Potrebujeme zistiť, koľkokrát graf funkcie $f(x)=x^3-2x^2-x-1$ pretína
os $x$. Na to však už potrebujeme trochu zložitejšiu matematiku.
Zderivovaním funkcie vieme zistiť, v ktorých bodoch sa funkcia mení z
rastúcej na klesajúcu alebo opačne. Keďže koeficient pri $x^3$ v
$x^3-2x^2-x-1$ je kladný, funkcia bude buď na celom svojom definičnom
obore rastúca, alebo najprv rastúca, potom klesajúca a znovu rastúca
(zamyslite sa prečo).

Zderivovaním $f$ dostaneme $f'(x)=3x^2-4x-1$. Položením $f'(x)=0$
zistíme, že lokálne extrémy funkcie $f$ sú
$$x_1=\frac{2-\sqrt{7}}{3} \quad \text{a} \quad x_2=\frac{2+\sqrt{7}}{3}.$$
Vidíme, že $x_1<x_2$, teda v $x_1$ a $f$ zmení z rastúcej na
klesajúcu(bude to teda lokálne maximum). Ľahko sa presvedčíme, že
$f(x_1)<0$. Z toho už ale vyplýva, že funkcia $f$ pretína os $x$ práve
raz, a teda má naša kubická rovnica práve jedno reálne riešenie. Ak
vyskúšame za $x$ dosadiť niekoľko čísel, zistíme, že riešenie našej
rovnice je z intervalu $(2,3)$, rovnajúce sa približne číslu $2{,}55$.

Sústava rovníc má tri riešenia $(0,0,0)$, $(1,1,1)$, $(t,t,-1-t)$ kde
$t$ je jediným reálnym riešením rovnice $x^3-2x^2-x-1=0$.
",6
e594296153091de5,kms,"Prečo dokázal byť Istanbul takým vojensky významným bodom? Bo spor.

Bospor a Dardanely sa striedali v ofarbovaní šachovnice veľkosti
$7 \times 3$. Bospor ofarboval políčka červenou a Dardanely modrou.
Dokážte, že po ofarbení všetkých políčok vieme nájsť také $4$ políčka
rovnakej farby, ktoré tvoria obdĺžnik (teda ich stredy sú vrcholy
pravouhlého rovnobežníka) so stranami rovnobežnými s mriežkou
šachovnice.
","Skúsme nájsť tabuľku $7 \times 3$ takú, že tam nebudú štyri políčka
rovnakej farby, ktoré tvoria tvoria obdĺžnik.

Každé z troch políčok stĺpca môže byť ofarbené dvoma rôznymi farbami, a
teda existuje $2^3=8$ možností, ako môžu byť ofarbené jednotlivé stĺpce.
V každom takomto ofarbení sú aspoň dve políčka rovnakej farby. Ak by dva
zo stĺpcov boli ofarbené rovnako, tak by sa z políčok farby, čo v týchto
stĺpcoch prevažuje, dal vytvoriť obdĺžnik. Tým pádom náš hľadaný
obdĺžnik musí mať všetky stĺpce rôzne.

Keďže stĺpcov je $7$ a rôznych ofarbení stĺpca je $8$, tak z $8$ rôznych
ofarbení stĺpcov využijeme práve $7$, a teda existuje aspoň jeden
stĺpec, pre ktorý platí, že sú všetky jeho políčka ofarbené rovnakou
farbou. Označme túto farbu $F$.

Dokopy existujú $3$ možné ofarbenia stĺpca, ktoré majú práve dve políčka
ofarbené farbou $F$. Keďže využívame každé ofarbenie okrem jedného práve
raz, tak pre aspoň dva zo zvyšných šiestich stĺpcov platí, že dve z ich
políčok sú ofarbené farbou $F$. Keď teda zoberieme stĺpec, ktorý je celý
ofarbený farbou $F$ a jeden z týchto minimálne dvoch stĺpcov, tak
políčka s farbou $F$ určite budú tvoriť obdĺžnik.

Z toho vyplýva, že v tabuľke $7 \times 3$ bude musieť byť vždy aspoň
jeden takýto obdĺžnik zo štvorčekov rovnakej farby. A to dokonca bez
ohľadu na to, koľko je ktorej farby na plániku.
",4
72f432c1a5ff0ec7,kms,"Aké formácie tvoria muchy prenášajúce spavú chorobu? Štvor-tse.

Nech $n$ je kladné celé číslo. Uvažujme počet usporiadaných dvojíc
kladných celých čísel $(a, b)$ takých, že číslo $$\begin{equation*}
    \frac{ab}{a+b}
\end{equation*}$$ je celé a delí $n$. Ukážte, že pre všetky $n$ je tento
počet druhou mocninou celého čísla.
","Nech $a$ a $b$ sú vyhovujúce súdeliteľné čísla s najväčším spoločným
deliteľom $l$, potom[^1] $a=lp$, $b=lq$, $(p,q)=1$.
$$\frac{ab}{a+b}=\frac{l^2pq}{l(p+q)}=\frac{lpq}{p+q}.$$

Platí, že $(pq, p+q)=1$, pretože $p$ a $q$ sú nesúdeliteľné s $p+q$. Ak
by totiž nejaké číslo $d$ delilo $p$ a $p+q$, tak by potom delilo aj ich
rozdiel, čo znamená, že $d\mid q$, $d\mid p$, ale $p$ a $q$ sú
nesúdeliteľné. Rovnakým spôsobom by sme to ukázali pre $q$.

Takže $p+q$ musí deliť samotné $l$ z čitateľa, to znamená, že
$l=k(p+q)$. Dostávame $$\frac{lpq}{(p+q)}=\frac{k(p+q)pq}{(p+q)}=kpq,$$
pričom $k,p,q\in \mathbb{N}$, $(p,q)=1$. Pritom $k$ môže byť súdeliteľné
s $p$ alebo $q$.

Keďže $\frac{ab}{a+b}\mid n$, potom aj $kpq\mid n$, čiže $k,p,q$ sú
delitele $n$. Ďalej budeme počítať počet vyhovujúcich trojíc
$(k, p, q)$, kde $kpq\mid n$ a čísla $p$ a $q$ sú nesúdeliteľné. Môžeme
si všimnúť, že tento počet bude rovnaký ako hľadaný počet vhodných
dvojíc $(a, b)$, pretože každá trojica $(k, p, q)$ nám jednoznačne dáva
dvojicu $(a, b)$ podľa vzťahov $l=k(p+q), a=lp, b=lq$ a táto skutočne
vyhovuje podmienke zadania, pretože $\frac{ab}{a+b}=kpq \mid n$.

Rôzne trojice $(k, p, q)$ nám dajú rôzne dvojice $(a, b)$, pretože z
dvojice $(a, b)$ vieme jednoznačne určiť $l, p, q$ a z toho jednoznačne
dopočítať $k$.

Najprv sa pozrieme na prípady, keď $n$ je rovné $1$, prvočíslu a mocnine
prvočísla. Pre $1$ vidíme, že je len jedna možnosť $k=p=q=1$. Pre každé
prvočíslo sú $4$ možnosti, buď sa všetky tri čísla rovnajú $1$ alebo
jedno z nich je dané prvočíslo. $1$ a $4$ sú druhé mocniny, čiže v
týchto prípadoch to platí.

V prípade, že $n=P^m$ pre nejaké prvočíslo $P$, dostaneme dva
podprípady:

1.  $p=q=1$: v tomto prípade dostávame $m+1$ možnosti, lebo $k$ sa môže
    rovnať $1,P^1,P^2,\dots, P^m$.

2.  $p=P^s$, alebo $q=P^s$, kde $s \in \{1, \dots, m\}$: keďže $p$ a $q$
    sú nesúdeliteľné, to druhé z nich musí byť $1$. Pre pevne zvolené
    $s$ potom máme $(m+1-s)$ možností pre $k$ ($k$ môže nadobúdať
    hodnoty od $P^{0}$ po $P^{m-s}$). Keďže si navyše vyberáme, či $p$
    bude $P^s$ a $q$ bude $1$ alebo naopak, máme dokopy $2(m+1-s)$
    možností. Celkový počet možností cez všetky $s$ je teda
    $2(1+2+3+\dots+m)$. Tento súčet je rovný $2\frac{m(m+1)}{2}=m(m+1)$.

Takže dokopy dostaneme $(m+1)+m(m+1)=(m+1)(m+1)=(m+1)^2$.

Posledný prípad je, keď $n$ má dvoch alebo viac prvočíselných deliteľov,
teda $n = P_1^{m_1} \dots  P_t^{m_t}$. V tomto prípade možnosti, ako
rozdeliť jednotlivé mocniny prvočíselných deliteľov medzi $k$, $p$ a $q$
sú navzájom od seba nezávislé, čo znamená, že celkový počet možností
bude súčin počtov možností pre jednotlivé mocniny prvočísel. Každé
$P_i^{m_i}$ bude mať $(m_i+1)^2$ možností a súčin druhých mocnín je
druhá mocnina.

Takže pre všetky $n$ je tento počet druhou mocninou vyjadrenou ako
$((m_1+1)(m_2+1)(m_3+1)\dots(m_t+1))^2$, kde $m_i$ sú exponenty
jednotlivých prvočíselných deliteľov čísla $n$. Môžeme si všimnúť, že
ide dokonca o druhú mocninu počtu deliteľov $n$.

[^1]: $(p, q)$ značí najväčšieho spoločného deliteľa $p$ a $q$.
",9
77ed5beb03c3833a,kms,"Prečo sa polynóm rád vracia k osi $x$? Lebo tam má svoje korene.

Majme polynóm $P(x)$ štvrtého stupňa s reálnymi koeficientami taký, že
pre všetky reálne čísla $x$ platí $P(x) \geq x$ a navyše $P(1) = 1$,
$P(2) = 4$ a $P(3) = 3$. Nájdite všetky také polynómy $P(x)$.
","Ako nám napovedá aj vtip v zadaní, s polynómami vieme pekne pracovať,
keď poznáme ich korene, teda hodnoty, kde $P(x) = 0$. Zadanie nám o
koreňoch polynómu nič nehovorí, ale môže sa nám zdať podozrivé, že
$P(1) = 1$, $P(3) = 3$ a $P(x) \geq x$. Môžeme si teda definovať druhý
polynóm $Q(x) = P(x) - x$. Potom zo vzťahov, ktoré sme práve spomínali,
dostaneme, že $Q(x) \geq 0$ pre všetky $x$ a zároveň $1$ a $3$ sú
korene. Polynóm $Q$ bude tiež štvrtého stupňa, rovnako ako $P$.

Keď má polynóm nejaký koreň $r$, tak ten polynóm vieme vydeliť
$(x - r)$. $Q(x)$ teda vieme napísať ako $(x - 1)(x - 3)R(x)$, kde
$R(x)$ je polynóm druhého stupňa (keďže $Q(x)$ má byť štvrtého). Musí
platiť, že $(x - 1)(x - 3)R(x) \geq 0$. Z tejto nerovnosti vieme
vyjadriť $R(x)$ a rozdeliť si to na niekoľko prípadov.

Ak je $x < 1$, potom sú $(x - 1)$ aj $(x - 3)$ záporné, ich súčin je
kladný, takže musí byť $R(x) \geq 0$, aby bolo aj $Q(x) \geq 0$.
Podobne, ak je $1 < x < 3$, musí byť $R(x) \leq 0$ a pre $x > 3$ musí
byť znovu $R(x) \geq 0$.

Keďže polynómy sú spojité, musí platiť $R(1) = R(3) = 0$.[^1] $1$ a $3$
sú teda korene aj polynómu $R(x)$. Keďže $R(x)$ je druhého stupňa, vieme
ho napísať ako $(x - 1)(x - 3)c$, kde $c$ je nejaká (nezáporná)
konštanta.

Z toho vieme vyjadriť aj pôvodný polynóm
$P(x) = (x - 1)^2(x - 3)^2c + x$. Zostáva ešte zistiť, čo môže byť $c$.
Na to využijeme poslednú informáciu v zadaní, ktorú sme ešte nevyužili,
a to že $P(2) = 4$. Dostávame $$\begin{align*}
    (2 - 1)^2(2 - 3)^2c + 2 &= 4, \\
    1 \cdot 1 \cdot c + 2 &= 4, \\
    c &= 2.
\end{align*}$$

Dostávame, že $P(x) = 2(x - 1)^2(x - 3)^2$, čo aj naozaj vyhovuje
zadaniu.

### Iné riešenie

Rovnako ako v predošlom riešení si definujeme $Q(x) = P(x) - x$. Vieme,
že $Q(x)$ má korene $1$ a $3$ a je všade $\geq 0$. V koreňoch sa teda
jeho graf dotýka $x$-ovej osi. Je známe, že ak sa polynóm v koreni $r$
dotýka $x$-ovej osi, tak je to viacnásobný koreň, teda polynóm môžeme
vydeliť $(x - r)^2$. Takto rovno dostaneme $Q(x) = (x - 1)^2(x - 3)^2c$,
keďže súčin vybratých zátvoriek je už štvrtého stupňa. Hodnotu $c$
dopočítame rovnako ako v predchádzajúcom riešení.

[^1]: Ak by bolo napríklad $R(1) < 0$, potom by pre $x$ tesne menšie ako
    $1$ musela hodnota polynómu náhle na nulu alebo viac, čo sa nemôže
    stať.
",7
508fe3df9d3fb2a2,kms,"Šamana už omrzelo zdierať kmeň svojou mamuťou hrou, a tak si vymyslel
hru novú. Zobral z jaskyne dva kamene, ktoré vyzerali ako dve šachovnice
s $m\times n$ políčkami. Na niektoré políčka šachovníc potom položil
figúrku venuše (na každé políčko najviac jednu). A to tak, aby platilo,
že v každom riadku oboch šachovníc je párny počet figúrok. Okrem toho
ešte platí, že počet figúrok v $i$-tom stĺpci prvej šachovnice je
rovnaký ako počet figúrok v $i$-tom stĺpci druhej šachovnice (pre všetky
$1\le i\le n$). Hráč hrajúci šamanovu novú hru môže **na prvej
šachovnici** vykonávať nasledujúce dva typy ťahov:

- Vezme ľubovoľné 2 riadky a vymení ich obsah.

- Popresúva ľubovoľne figúrky v rámci prvých dvoch riadkov tak, aby
  platilo nasledovné:

  - Každá figúrka ostane vo svojom stĺpci.

  - Po ťahu bude na každom políčku najviac jedna figúrka.

  - Po ťahu bude v prvom riadku párny počet figúrok.

Dokážte, že bez ohľadu na počiatočné rozmiestnenie venuší, môže hráč
hrajúci túto novú šamanovu hru pomocou týchto ťahov docieliť to, aby
figúrky na oboch šachovniciach boli usporiadané rovnako, a tým vyhrať
túto hru.
","Označme si prvú šachovnicu $M$ a druhú $R$. Akékoľvek prípustné
rozmiestnenie figúrok na šachovniciach budeme volať stav hry.

Prvým typom ťahu môžeme vymeniť ľubovoľné dva riadky. To ale znamená, že
na poradí riadkov nezáleží. Druhým typom ťahu môžeme povymieňať figúrky
v prvých dvoch riadkoch, ak dodržíme zadané kritéria. Keďže na poradí
riadkov nezáleží, tak kombináciou oboch typov ťahov môžeme vymeniť
figúrky v ľubovoľných dvoch riadkoch. Preto si môžeme šachovnice rozbiť
na jednotlivé riadky. Naším cieľom je teraz ukázať, že vieme dostať na
$M$ také isté riadky ako sú na $R$.

Teraz dokážeme, že môžeme ťahať aj na $R$. Presnejšie, dokážeme, že ak
vieme vyhrať s ťahaním na $R$, tak vieme vyhrať aj bez neho. Ak spravíme
nejaký ťah na $M$, vieme ho isto vrátiť späť, lebo je to opäť povolený
ťah. Ak budeme ťahať na oboch šachovniciach a dostaneme sa do stavu, keď
sú obe rovnaké, stačí nám potom ťahať na oboch šachovniciach spätne
(keďže sú už obe rovnaké, tak robíme na oboch rovnaké ťahy) tak, aby sme
dostali pôvodnú $R$. Tým pádom sme ale na $R$ nemuseli ťahať vôbec a
vieme vyhrať aj bez ťahania na nej. Odteraz budeme preto ťahať na oboch
šachovniciach. Mimochodom, trik s ťahaním späť často zjednoduší úlohu,
preto je fajn si ho zapamätať.

Teraz sa pustime do samotného riešenia. Predpokladajme, sporom, že
existuje stav hry, z ktorého nevieme vyhrať. Potom iste existuje aj
takýto stav, v ktorom majú šachovnice najmenší počet riadkov. Navyše
medzi nimi existuje aj stav, v ktorom existuje na $M$ riadok, ktorý sa
líši s nejakým riadkom $R$ na najmenšom počte pozícií. Zoberme si tento
stav hry. Keďže na poradí riadkov nezáleží, môžeme bez ujmy na
všeobecnosti predpokladať, že prvý riadok $M$ a prvý riadok $R$ sú tie,
ktoré sa líšia na najmenšom počte pozícií.

Pozrime sa na prípad, že prvý riadok $M$ je rovnaký ako prvý riadok $R$.
Ak prvý riadok odstránime zo šachovníc, dostávame stav hry, v ktorom
majú šachovnice menší počet riadkov a stále ho nevieme vyhrať, čo je
spor. Ak totiž vieme vyhrať po odstránení riadku, potom vieme vyhrať aj
keď pridáme rovnaký riadok, lebo s ním po celý čas nič neurobíme. Preto
prvé riadky $M$ a $R$ musia byť rôzne.

Dva riadky, v ktorých je v oboch párny počet figúrok sa líšia na párnom
počte pozícií. Keďže prvé riadky $M$ a $R$ sú rôzne, tak sa líšia aspoň
na dvoch pozíciach. Bez ujmy na všeobecnosti, nech sa líšia v prvých
dvoch stĺpcoch. Nech je to tak, že v prvom riadku $M$ sú v prvých dvoch
stĺpcoch dve figúrky a v prvom riadku $R$ dve prázdne políčka.

Predpokladajme, že nejaký riadok $M$ má v prvých dvoch stĺpcoch prázdne
políčka. Potom môžeme dve figúrky z prvých dvoch stĺpcov prvého riadku
presunúť do tohto riadku. Tým sme počet pozícií, v ktorých sa prvý
riadok $M$ a $R$ líšia, zmenšili o dva. To je spor s voľbou nášho stavu
hry.

Z toho vyplýva, že vo všetkých zvyšných riadkoch $M$ máme aspoň v jednom
z prvých dvoch stĺpcoch figúrku. Potom je v týchto stĺpcoch spolu aspoň
$m+1$ figúrok. Rovnako na $R$ nemôžu byť v prvých dvoch stĺpcoch dve
figúrky v jednom riadku, inak by sme ich vedeli presunúť do prvého
riadku (teraz využívame, že môžeme ťahať aj na $R$). Preto je na $R$ v
prvých dvoch stĺpcoch aspoň $m+1$ prázdnych políčok, čo je najviac $m-1$
figúrok. To je v spore s tým, že v každom stĺpci na $M$ a $R$ je rovnaký
počet figúrok.

Môžete si rozmyslieť, že ak prvé dva stĺpce prvého riadku $M$ vyzerajú
inak, tak opäť podobnými úvahami dospejeme k sporu. Napríklad, ak by
bola v prvom stĺpci figúrka a druhý by bol prázdny, tak by sme sčítali
počet figúrok v prvom a počet prázdnych miest v druhom stĺpci. Tým sme
ukázali, že náš stav hry, v ktorom nevieme vyhrať neexistuje, a preto
vieme vyhrať vždy.
",6
f6d09d6938258561,kms,"Dante sa už-už chcel prevaliť na druhý bok, keď mu zazvonil telefón.
zavrčal hlas jeho partnera Krumpľa. Dante zavrčal a zložil.

V tú noc sa chystala prestrelka medzi všetkými gangami v Central Parku a
Dante to neplánoval nechať tak. V časoch detektíva Danteho si Hippies
presadili svoje a Central Park bol prerobený do tvaru nekonečnej
štvorčekovej siete, kde uprostred každého vrchola stál strom --
považujeme ho za bod. Všetci členovia gangov -- dokopy $2020$ členov --
sa rozostavili po sieti. Každý si chce vybrať jeden strom, zoťať ho a
postaviť sa na jeho peň. Keďže však nikto nechce, aby mu nepriatelia --
alebo hoci aj priatelia -- zmizli z dohľadu, chcú sa rozostaviť tak, aby
úsečka spájajúca ľubovoľných dvoch gangsterov neprechádzala žiadnym
stromom ani pňom s iným gangstrom. Dante sa poškriabal na hlave a
zamyslel sa: existuje vôbec také rozostavenie? Svoje tvrdenie
zdôvodnite.
","Po chvíli úvah (a prípadného hrania sa so štvorčekovým papierom alebo
GeoGebrou) zrejme dôjdeme k záveru, že obsadiť viac ako štyri vrcholy je
pomerne náročné. Vieme, že medzi ľubovoľnými dvoma obsadenými vrcholmi
nemôže byť iný vrchol, či už obsadený, alebo nie.

Každý vrchol môžeme označiť $x$-ovou a $y$-ovou celočíselnou súradnicou,
ktoré nám jasne určia jeho pozíciu. Zamyslime sa teda, čo pomocou
súradníc vieme zistiť. Bude nás zaujímať najmä, kedy sa ľudia budú
vidieť.

Pre jednoduchosť uvažujme, čo vidí človek, ktorý obsadil strom vo
vrchole $A=[0,0]$. Na aké vrcholy dovidí? Vieme, že ak sa pozerá nejakým
smerom a uvidí vrchol (obsadený alebo nie), tým istým smerom už žiaden
ďalší vrchol nevidí. Súradnice ďalších vrcholov týmto istým smerom musia
byť násobkom súradníc najbližšieho vrchola. Napríklad ak vidí vrchol
$[4, 5]$, nebude už vidieť vrcholy $[8, 10]$, $[12, 15]$ a tak ďalej.
Môžeme teda povedať, že ak vieme súradnice nejakého bodu zapísať ako
$[kx, ky]$, tento vrchol neuvidíme cez vrchol $[x, y]$. To znamená, že
človek vo vrchole $[0, 0]$ nebude vidieť tie vrcholy, ktorých súradnice
sú súdeliteľné.

Kedy sa dvaja ľudia vidia? Vo všeobecnosti nás bude zaujímať ich
vzájomná poloha, teda rozdiel ich $x$-ových a $y$-ových súradníc.
Presnejšie, ak je človek $A$ vo vrchole $[a_x, a_y]$ a človek $B$ vo
vrchole $[b_x, b_y]$, tak sa pozrieme na rozdiely $d_x = b_x - a_x$ a
$d_y = b_y - a_y$. Polohu človeka $B$ si vieme vyjadriť aj ako
$[a_x + d_x, a_y + d_y]$. Čo ak by čísla $d_x$ a $d_y$ mali spoločného
deliteľa $k > 1$, teda by platilo $d_x = kx$ a $d_y = ky$? Potom by sa
medzi ľuďmi $A$ a $B$ nachádzal vrchol $[a_x + x, a_y + y]$, cez ktorý
by na seba nevideli. Preto musia byť rozdiely $d_x$ a $d_y$
nesúdeliteľné.[^1]

Poďme teda ukázať, že $2020$ ľudí nevieme rozmiestniť tak, aby na seba
všetci videli. Ukážeme, že pri akomkoľvek rozmiestnení nájdeme dvoch
ľudí, ktorí na seba nevidia. To znamená, že rozdiely ich súradníc sú
súdeliteľné. Najjednoduchšie by bolo nájsť také rozdiely súradníc, ktoré
by boli deliteľné dvomi. Zamyslime sa, kedy nastane takýto prípad.
Nastane, keď majú obe $x$-ové súradnice rovnakú paritu, podobne aj
$y$-ové (nie nutne tú istú ako $x$-ové). Každý bod má dve súradnice a
každá môže byť párna alebo nepárna. To znamená, že máme štyri typy
vrcholov v závislosti na ich parite. Ak obsadíme $2020$ vrcholov, každý
z nich vieme priradiť do niektorej z týchto štyroch skupín. Keďže bodov
je viac než skupín, v aspoň jednej skupine musia byť aspoň dvaja
ľudia.[^2] Títo dvaja majú rozdiely súradníc párne, teda na seba nevidia
-- presne v strede medzi nimi sa nachádza vrchol (či už so stromom alebo
s človekom). Týmto sme dokázali, že neexistuje také rozostavenie, aby na
seba všetci videli.

[^1]: Môžete si premyslieť, že v prípade, že sú $d_x$ a $d_y$
    nesúdeliteľné, tak $A$ a $B$ naozaj na seba vidia. Z našich úvah to
    ešte nevyplýva. Avšak keďže ukazujeme neexistenciu rozostavania,
    tento fakt nepotrebujeme.

[^2]: Toto tvrdenie má aj svoj názov. Volá sa *Dirichletov princíp* a vo
    všeobecnosti hovorí, že ak máme nejaké predmety podelené do skupín a
    predmetov je viac ako skupín, tak existuje skupina s aspoň dvomi
    predmetmi. Takéto úvahy a cielené rozdeľovanie predmetov do skupín
    vie byť užitočné pri mnohých, aj náročnejších úlohách tohto typu.
    Záujemcom odporúčame si prečítať viac v [Zbierke
    KMS](https://kms.sk/zbierka/) na str. 67.
",6
ee691f0f48742a6a,kms,"Slavo sa rozhodol naučiť počítač hrať nasledovnú hru:

Najprv Slavo nakreslí do roviny $n$ bodov. Potom počítač ofarbí tieto
body dvomi farbami, zelenou a červenou. Nakoniec Slavo nakreslí do
roviny kruh. Pokiaľ sa všetky zelené body nachádzajú vnútri kruhu (alebo
aj na obvode) a všetky červené body mimo kruhu, tak Slavo vyhrá. Inak
vyhrá počítač.

Po chvíli učenia bol Slavo s výsledkom spokojný, preto sa rozhodol
otestovať počítač proti skúsenému oponentovi -- Maťkovi. Maťko to však
vyhlásil za príliš informatickú úlohu a odmietol to rátať. Dokážete
úlohu vyriešiť a pomôcť Slavovi? V závislosti od prirodzeného čísla $n$,
určte, kto má vyhrávajúcu stratégiu.[^1]

[^1]: Hráč má víťaznú stratégiu, ak si vie svojimi ťahmi zaručiť výhru
    bez ohľadu na to, ako hrá jeho súper.
","Keďže zadaná úloha sa značne mení podľa toho, aké $n$ si Slavo zvolí,
skúsme sa najprv pozrieť na nejaké prípady pre malé $n$. Začnime pre
$n=1$. V tomto prípade pre ľubovoľné ofarbenie počítačom vieme povedať,
že určite vyhrá Slavo (premyslenie necháme na čitateľa). Pri $n=2$ je
pre ľubovolne ofarbenie ľahko dokázateľné, že Slavo určite vyhrá (tento
dôkaz tiež necháme na predstavivosť čitateľa).

Pri prípade $n=3$ to už začne byť zaujímavejšie. V prípade, ak by tieto
body boli umiestnené na priamke, stačí počítaču len zafarbiť krajné body
zelenou a stredný bod červenou farbou. V takomto prípade už Slavo určite
nevie nakresliť kruh. V tomto prípade by vyhral počítač. Slavo je ale
mladý šibal a môže si vybrať, ako nakreslí tieto body do roviny. Stačí
mu nakresliť tieto body tak, aby tvorili vrcholy trojuholníka. V tomto
prípade sa stáva znovu víťazom Slavo.

Zatiaľ nám vychádza, že Slavo vždy vyhrá. začína to preňho vyzerať
sľubne. Pokračujme ale ďalej a pozrime sa aj na prípad pre $n=4$. Ak
chce mať Slavo šancu vyhrať, môže usporiadať body do roviny dvomi
spôsobmi (ako už vieme, nechce aby nejaké $3$ ležali na priamke).

Jedným spôsobom by bolo usporiadať body do nekonvexného štvoruholníka.
To si vieme ľahko predstaviť ako tri body vo vrcholoch trojuholníka a
štvrtý niekde vo vnútri trojuholníka. Hneď vidíme, že ak sa počítač
rozhodne zafarbiť bod vo vnútri trojuholníka červenou farbou a vrcholy
trojuholníka zelenou farbou, Slavo prehrá.

Druhým spôsobom by bolo usporiadať ich do konvexného štvoruholníka.
Očividne problémový bude práve prípad, kedy sú vyfarbené body na jednej
uhlopriečke zelenou farbou a body na druhej uhlopriečke červenou farbou
(zvyšné teda radi prenecháme čitateľovi). Nakreslime si dva body do
roviny a označme ich $A$ a $C$ a bez ujmy na všeobecnosti vyfarbíme
tieto body zelenou farbou. Nakreslime si kružnicu $k$ tak, že tieto body
$A$ a $C$ ležia v kruhu ktorého hranicou je kružnica $k$. Ak Slavo chce
vyhrať, musel by červené body $B$ a $D$ umiestniť mimo kruhu
ohraničeného kružnicou $k$. Aby body $B$, $D$ tvorili uhlopriečku
konvexného štvoruholníka $ABCD$, tak sa musia nachádzať v opačných
polrovinách určenými priamkou $LR$. Spravme si ešte priamku
prechádzajúcu bodmi $A$ a $C$ a jej prieniky s kružnicou $k$ označme $L$
a $R$.

Poďme sa pozrieť, čo vieme povedať o uhloch v takomto útvare. To, že bod
$B$ leží vo vonkajšej oblasti kružnice $k$, vieme pekne uchopiť pomocou
obvodových uhlov. V takejto situáii musí platiť
$$|\sphericalangle LSR| > |\sphericalangle LBR| \geq |\sphericalangle ABC|,$$
pričom $\sphericalangle LSR$ je obvodovým uhlom nad tetivou $LR$ v
polrovine $LRB$. Analogicky pre druhý bod dostávame:
$$|\sphericalangle LHR| > |\sphericalangle LDR| \geq |\sphericalangle ADC|.$$
Opäť platí, že $\sphericalangle LHR$ je obvodovým uhlom nad bodmi $L$ a
$R$. Vieme, že pre obvodové uhly zodpovedajúce rovnakej tetive, ale v
opačných polrovinách, platí:
$$|\sphericalangle LHR| + |\sphericalangle LSR| = 180^\circ.$$ Platí
teda: $$180^\circ > |\sphericalangle ABC| + |\sphericalangle ADC|.$$
Počítač si ale môže zvoliť, ktoré body zafarbí akou farbou. Stačí mu
zafarbiť červenou farbou tie body na uhlopriečke, ktorých súčet
prislúchajúcich vnútorných uhlov je aspoň $180^\circ$. Zvyšné dva body
zafarbí zelenou farbou. Vtedy by pre súčet uhlov prislúchajúcich
červeným bodom platil nasledovný vzťah:
$$180^\circ > |\sphericalangle ABC| + |\sphericalangle ADC| \geq 180^\circ.$$
Dostávame jasný spor, teda Slavo by nevedel nakresliť pre tento prípad
kruh tak, aby vyhral. Pre prípad $n=4$ má teda už víťaznú stratégiu
počítač.

Čo sa deje pre $n>4$? Zoberme z týchto bodov ľubovoľné štyri. Počítač
ich ofarbí tak, ako sme si ukázali pre $n=4$. Na ofarbení a usporiadaní
ostatných bodov potom už nezáleží, nakoľko či budú v kruhu alebo mimo
kruhu zelené alebo červené body, už Slavovi nepomôže splniť podmienku na
výhru.

Vyšlo nám teda, že pre $n\leq3$ má víťaznú stratégiu Slavo a pre
$n\geq4$ má už víťaznú stratégiu počítač.
",5
36db02c40b53525e,kms,"-- Koľko je hodín?

-- Deväť.

-- Z ktorej koľaje odchádza náš vlak?

-- Deväť?

-- V ktorom vozni máme miestenky?

-- Deväť.

-- A v ktorom kupé?

-- Deväť?

-- Aké číslo má úloha ?

Ako ste isto pochopili, vyriešte úlohu číslo deväť.
","Začnime dôkladným pohľadom na to, čo máme dokázať. Trojuholník $ABC$ je
rovnoramenný, čo znamená, že os $\sphericalangle BAC$ je zároveň výškou
na $BC$, ťažnicou z vrcholu $A$, a osou strany $BC$. Zvlášť ten posledný
fakt sa nám môže zísť. Stačí nám totiž ukázať, že $BCT$ je rovnoramenný
trojuholník so základňou $BC$. V skutočnosti by nás k cieľu doviedol aj
dôkaz, že $T$ leží na niektorej zo zvyšných priamok. Keď nevieme, kam
nás naše riešenie zavedie, je fajn mať na mysli aj ostatné možnosti.

Druhá vec, na ktorú si treba dať pozor, sú rôzne konfigurácie nášho
obrázka. Môžeme si všimnúť, že ak $|BX| > |XC|$, tak priamka $BT$ bude
viesť mimo trojuholníka a bod $T$ nutne vznikne mimo. V prípade
$|BX| = |CX|$ je $BT$ totožná s $BC$. Poslednou možnosťou je
$|BX| < |XC|$, kedy bude $T$ vnútri trojuholníka. Poďme však pekne
postupne.

### Bod $X$ je bližšie k $C$ {#bod-x-je-bližšie-k-c .unnumbered}

Podľa zadania $|\sphericalangle BXY| = |\sphericalangle CXZ|$. Tento
uhol označíme $\delta$. Vďaka rovnoramennosti $ABC$ vidíme tiež, že
$|\sphericalangle YBX| = |\sphericalangle ZCX|$. Trojuholníky $XBY$ a
$XCZ$ sú teda podobné podľa vety $uu$.

Uhol $\delta$ sa nachádza aj úsečky $BC$. Označme $E$ priesečník priamok
$XY$ a $BT$. Máme tam uhly vrcholové k $\sphericalangle BXY$ a
$\sphericalangle CXZ$, menovite $\sphericalangle CXE$ a
$\sphericalangle BXT$. My sa však pozrieme na ich doplnky do $180°$.
Platí $$|\sphericalangle BXE| = 180° - \delta = |\sphericalangle CXT|.$$

Prečo sú tieto uhly zaujímavé? Lebo ležia v trojuholníkoch $BXE$ a
$CXT$. Ako sme si povedali už na začiatku, zaujíma nás, či je
trojuholník $BCT$ rovnoramenný, teda, či
$|\sphericalangle XBT| = |\sphericalangle XCT|$. Ak to platilo, boli by
spomínané trojuholníky $BXE$ a $CXT$ podobné. To zatiaľ nevieme, ale
vytýčili sme si o niečo jasnejší cieľ.

My však chceme použiť podobnosť na to, aby sme ukázali, že nejaké uhly
sú rovnaké. Samotnú podobnosť teda musíme skúsiť ukázať inak. Veľa
možností nemáme, potrebujeme sa vrhnúť na pomery strán. Vďaka podobnosti
$XBY$ a $XCZ$ už niečo vieme o stranách $BX$ a $CX$, no nevieme, čo sa
deje vo zvyšku.

Ešte sme však nevyužili rovnobežky zo zadania. Vďaka rovnobežnosti $YZ$
a $BT$ si môžeme všimnúť, že trojuholníky $XZY$ a $XTE$ sú rovnoľahlé, a
teda podobné. To nám niečo hovorí o úsečkách $XT$ a $XE$, ktoré sú
súčasťou trojuholníkov, ktorých podobnosť chceme ukázať.

Konkrétne dostávame, pre pomery strán vnútri trojuholníkov,
$|XT|:|XE| = |XZ|:|XY|$. Tu sa nám zíde prvá dokázaná podobnosť -- $XBY$
a $XCZ$. Podľa nej (pre koeficient podobnosti) $|XZ|:|XY| = |XC|:|XB|$.
Keď si ich spojíme, dostaneme $|XT|:|XE| = |XC|:|XB|$. V oboch pomeroch
sú prvé strany z trojuholníka $CXT$ a druhé z $BXE$. Na podobnosť nám
teda stačí, aby uhly medzi $XT$ a $XC$ a medzi $XE$ a $XB$ boli rovnaké.

To sme však už dopočítali, keď sme prvýkrát hovorili o daných
trojuholníkoch. Zistili sme, že tieto uhly sú oba $180^\circ - \delta$.
Môžeme si teda všimnúť, že trojuholníky $BXE$ a $CXT$ sú podobné. Potom
nutne $|\sphericalangle XBT| = |\sphericalangle XCT|$, takže $T$ leží na
osi $BC$, čo je skutočne os uhla $\sphericalangle BAC$.

### Bod $X$ je v strede $BC$ {#bod-x-je-v-strede-bc .unnumbered}

V takomto prípade je $X$ priamo na osi súmernosti trojuholníka $ABC$.
Vďaka $|\sphericalangle BXY| = |\sphericalangle CXZ|$ je osovo súmerný
aj trojuholník $XYZ$ a teda $YZ$ je kolmá na $AX$. Rovnobežka s $YZ$ je
teda totožná s $BC$, jej priesečník s $XZ$ bude priamo $X$. Stred
$X = T$ strany $BC$ leží na osi uhla $ABC$, keďže je to rovnoramenný
trojuholník.

### Bod $X$ je bližšie k $B$ {#bod-x-je-bližšie-k-b .unnumbered}

Na úvod si všimnime, že naše úvahy o trojuholníkoch $XBY$ a $XCZ$ prejdú
rovnako aj v tejto konfigurácií. Tie sú teda podobné. Rovnako sa zachová
aj podobnosť trojuholníkov $XYZ$ a $XTE$. Rovnobežnosť zo zadania sa
nezmenila a tak máme aj rovnoľahlosť, len tentokrát s kladným
koeficientom. Otázny je len osud trojuholníkov $BXE$ a $CXT$.

Podobne ako minule dostaneme z prvých dvoch podobností, že
$|XT|:|XE| = |XZ|:|XY| = |XC|:|XB|$. Potrebujeme už len uhol medzi $XE$
a $XB$ a medzi $XT$ a $XC$. To je však tentokrát o niečo jednoduchšie.
Keďže $E$ leží na polpriamke $XY$, uhol $\sphericalangle BXE$ je priamo
$\delta$. Analogicky
$|\sphericalangle CXT| = |\sphericalangle CXZ| = \delta$.

Opäť dostaneme podobnosť $BXE$ a $CXT$, takže
$|\sphericalangle XBT| = |\sphericalangle XCT|$ a $T$ bude ležať na osi
strany $BC$ a teda aj uhla $\sphericalangle BAC$.
",9
d8e8df5be70e92db,kms,"Slávny Belgický detektív Hercule Poirot sa rozhodol dolapiť zlodeja
vzácnych prirodzených čísel. Ako prvé získal plán národnej banky
a svojimi dedukčnými schopnosťami sa mu podarilo určiť trajektóriu úteku
zlodeja. Všimol si, že zlodej počas úteku zabočil kolmo, čo mu dopomohlo
usvedčiť vinníka (musel byť cudzinec, lebo Belgičania rovno bežia).
Žiaľ, nemá dostatok dôkazov, že zlodej naozaj zabočil kolmo. Potrápte
svoje šedé mozgové bunky a pomôžte Poirotovi jeho tvrdenie dokázať!

Daný je trojuholník $ABC$. Body $D,E$ ležia postupne v polrovinách
opačným k $ABC$, $ACB$ tak, že platí: $|AB|=|AD|$, $|AC|=|AE|$,
$|\sphericalangle DAB|=|\sphericalangle CAE|$. Priesečník priamok $CD$
a $BE$ označme $P$. Označme $O$ stred opísanej kružnice trojuholníku
$BCP$. Dokážte, že priamky $AO$ a $DE$ sú na seba kolmé.
","*Riešenie podľa Michala Staníka.*

Všimnime si, že trojuholníky $DAC$ a $BAE$ sú zhodné podľa vety
$sus$.[^1] Z toho vyplýva:
$|\sphericalangle{CAE}|=|\sphericalangle{ADP}|=|\sphericalangle{ABE}|=|\sphericalangle{ABP}|$,
a teda z rovnosti uhlov ${ADP}$ a ${ABP}$ vyplýva, že body $A$, $D$,
$B$, $P$ ležia na kružnici. Analogicky sa dá prísť na to, že aj
štvoruholník $APCE$ je tetivový. Ďalej v riešení budeme skrátene nazývať
kružnicu opísanú mnohouholníku $A_1A_2\dots A_n$ (o ktorom teda vieme,
že je tetivocý) ako kružnicu $A_1A_2\dots A_n$.

Označme $X$ druhý priesečník priamky $AE$ s kružnicou $ADBP$. Označme
$Y$ druhý priesečník priamky $DA$ s kružnicou $APCE$. Po chvíľke
nasledovného uhlenia:
$|\sphericalangle{DXA}|=180^\circ-|\sphericalangle{DBA}|=180^\circ-|\sphericalangle{ACE}|=|\sphericalangle{AYE}|$,
a teda z obvodových uhlov nad tetivou $DE$ je jasné, že štvoruholník
$DEYX$ je tetivový.

Teraz sa už konečne pozrime na nami dokazované tvrdenie. Využijeme, že
uhlopriečky nejakého štvoruholníka sú na seba kolmé práve vtedy, keď sa
rovnajú súčty štvorcov ich protiľahlých strán (rozmyslite si to). Preto,
ak si vezmeme štvoruholník $DOEA$, tak nám stačí ukázať:
$|DO|^2+|EA|^2=|OE|^2+|AD|^2$.

Z mocnosti bodu $D$ ku kružnici $BPC$ platí: $|DO|^2-r^2=|DP||DC|$, kde
$r$ je jej polomer a z mocnosti bodu $E$ ku kružnici $BPC$ vyplýva
$|EO|^2-r^2=|EP||EB|$. Vyjadrením $|DO|^2$ z prvej rovnosti a $|EO|^2$ z
druhej a dosadením do tej, ktorú chceme ukázať dostaneme:
$|DP||DC|+|EA|^2=|EP||EB|+|AD|^2$. Ďalej z mocnosti bodu $E$ ku kružnici
$ADBP$ môžeme výraz $|EP||EB|$ nahradiť výrazom $|EA||EX|$ a analogicky
výraz $|DP||DC|$ môzeme nahradiť výrazom $|DA||DY|$.

Dostaneme: $|EA|^2-|EA||EX|=|AD|^2-|DA||DY|$, a teda
$|EA|(|EA|-|EX|)=|AD|(|AD|-|DY|)$, čo sa dá vzhľadom k vzájomnej pozícií
vystupujúcich úsečiek upraviť na $|EA||AX|=|AD||AY|$.

Nakoľko ale už vieme, že štvoruholník $DEYX$ je tetivový, tak táto
rovnica platí ako dôsledok mocnosti bodu $A$ ku kružnici $DEYX$. Keďže
všetky využité úpravy boli ekvivalentné, sme teda hotoví.

Na záver ešte doplníme, že toto riešenie platí len pre nejaké
konfigurácie bodov zo zadania. Pri iných konfiguráciách sa niektoré
detaily pozmenia, napr. niektoré uhly sa nahradia ich doplnkami do
$180^\circ$. To, ako presne sa riešenie pozmení, nechávame na usilovného
riešiteľa.

[^1]: Skúsený riešiteľ si všimne, že špirálna podobnosť so stredom v
    bode $A$ zobrazuje trojuholník $DAB$ na $BAE$. Keďže špirálka , tak
    táto istá špirálna podobnosť zobrazuje aj trojuholník $DAC$ na
    trojuholník $BAE$, takže tieto trojuholníky musia byť podobné. Viac
    o špirálovej podobnosti si môžete prečítať v seriáli PraSe o
    geometrických zobrazeniach od strany 22, ktorý je dostupný na
    <https://mks.mff.cuni.cz/archive/31/9.pdf>.
",10
033540bd2468eded,kms,"Keďže Krtko zdolal skúšku ľavou zadnou, tak mu kráľ potajme hodil do
vrecka príklad, ktorým sa už dlho trápil. Keď sa Krtko ospravedlnil, že
sa pôjde prejsť do záhrady, rukou vo vrecku našmátral dáky papierik.
Avšak nebol to žiaden zamilovaný odkaz, ale matematický príklad!

Máme danú priamku $p$ a úsečku $AB$, ktoré sa pretínajú v bode $P$
rôznom od bodov $A,B$. Navyše vzdialenosť bodu $A$ od priamky $p$ je
dvakrát väčšia ako vzdialenosť bodu $B$ od priamky $p$. Zostrojte[^1] na
priamke $p$ body $X$ a $Y$ tak, aby bol trojuholník $AXY$ rovnoramenný
so základňou $AY$ a zároveň aby priamka $BX$ bola osou uhla $AXY$.

[^1]: Ak ste sa s podobným typom úloh ešte nestretli, môže vám pomôcť
    krátky text na stránke:
    <https://kms.sk/ako_riesit/konstrukcne_ulohy/>.
","Chceme zostrojiť rovnoramenný trojuholník, o ktorom vieme, že os uhla
$AXY$ prechádza cez bod $B$. Vieme, že množina bodov rovnako vzdialených
od dvoch rôznych bodov je priamka, konkrétne os úsečky. Ďalej si môžeme
všimnúť, že v rovnoramennom trojuholníku je táto os základne totožná s
osou uhla oproti základni.

Konštrukcia: Spravíme kružnicu so stredom v bode $B$ a s polomerom
$|AB|$. Tam, kde sa nám pretne s priamkou $p$, dostaneme dva body,
označme ich $Y_1$ a $Y_2$. Tieto teraz s spojíme s bodom $A$ a s bodom
$B$. Dostávame dva rovnoramenné trojuholníky $ABY_1$ a $ABY_2$. Nech
BUNV $Y=Y_1$ (pre druhý z bodov je pokračovanie analogické).

Teraz zostrojme os uhla $ABY$. Táto os nám kolmo pretne základňu $AY$ v
jej strede, označme $S$, a pretne sa aj s priamkou $p$, označme $X$.
Môžeme si skontrolovať, že to naozaj je ten náš hľadaný bod $X$. Keď
spojíme $A$ s $X$, dostávame dva trojuholníky, $AXS$ a $XYS$, ktoré majú
spoločnú jednu stranu $XS$, rovnaký (pravý) uhol pri vrchole $S$ a
veľkosť úsečiek $AS$ a $SY$ je rovnaká, teda tieto trojuholníky sú
zhodné. Nakoniec trojuholník $AXY$ je rovnoramenný a priamka $BX$ je
osou strany $AY$, a teda aj osou uhla $AXY$.
",3
0c4f8565614a2750,kms,"Prvou formou umenia, ktorú ľudstvo kedy vytvorilo, boli graffity. Ak
neveríte, stačí sa zamyslieť, čo sa nám zachovalo po pravekých ľuďoch.
Neboli to žiadne symfónie, olejomaľby ani básne. Boli to čarbanice na
čerstvo zateplených stenách jaskyne. Najznámejšia z tých, ktoré sa
zachovali do dnešných dní, zobrazuje vypätý moment z lovu mamutov.
Vyzerá nasledovne:

Základom je ostrouhlý trojuholník $ABC$. Body $D$ a $E$ sú pätami výšok
postupne na stranu $BC$ a na stranu $AC$. Priesečník priamok $AD$ a $BE$
je označený ako $H$. Priamka cez bod $H$ pretína úsečku $BC$ v bode $P$
a úsečku $AC$ v bode $Q$. Bod $K$ leží na úsečke $BE$ tak, že priamka
$PK$ je kolmá na $BE$. Podobne, bod $L$ leží na úsečke $AD$ tak, že
priamka $QL$ je kolmá na $AD$. Dokážte, že priamky $DK$ a $EL$ sú
rovnobežné.
","Na začiatok sa zamyslime, ako by sme vedeli dokázať rovnobežnosť dvoch
priamok. Jedným zo základných spôsobov je hľadať zhodné súhlasné alebo
striedavé uhly alebo tiež môžeme skúšať dokázať, že obe dané priamky sú
kolmé na nejakú tretiu (toto je v podstate len špeciálny prípad).
Samozrejme, existuje viacero ciest, ako vyriešiť túto úlohu. Pre
začiatok si ukážeme to najzákladnejšie a potom spomenieme aj niekoľko
ďalších.

Zo zadania poznáme pravé uhly $HLQ$, $HEQ$, $HDP$ a $HKP$. Ďalej si
môžeme všimnúť, že bodom $H$ prechádzajú až tri priamky, a teda tam máme
mnoho dvojíc vrcholových uhlov, a tie sú zhodné. Z nich by mohli byť
najzaujímavejšie dvojice $|\sphericalangle LHQ|=|\sphericalangle DHP|$ a
$|\sphericalangle EHQ|=|\sphericalangle KHP|$, resp. aj
$|\sphericalangle LHE|=|\sphericalangle DHK|$ (to sú len súčty
predchádzajúcich). Takže máme dve dvojice zhodných uhlov v
trojuholníkoch $HLQ$ a $HDP$, a preto sú podobné. Z rovnakého dôvodu sú
podobné aj trojuholníky $HEQ$ a $HKP$.

Môžeme si všimnúť, že koeficient podobnosti oboch dvojíc trojuholníkov
je rovnaký, lebo majú spoločnú stranu (pre trojuholníky $HLQ$ a $HEQ$ je
to strana $HQ$, pre trojuholníky $HDP$ a $HKP$ strana $HP$). Preto sú aj
celé štvoruholníky $HEQL$ a $HKPD$ podobné. Chceme ukázať, že
uhlopriečka jedného je rovnobežná s uhlopriečkou druhého. Ako sme si už
povedali, chceme to ukázať cez striedavé alebo súhlasné uhly. Vďaka
podobnosti štvoruholníkov máme aj podobnosť trojuholníkov $HEL$ a $HKD$,
a teda aj rovnosť veľkostí uhlov
$|\sphericalangle HEL|=|\sphericalangle HKD|$ a aj
$|\sphericalangle HLE|=|\sphericalangle HDK|$, čo sme chceli. Máme teda
dvojicu zhodných striedavých uhlov (dokonca dve), vďaka čomu sú priamky
$EL$ a $DK$ rovnobežné.

### Iné riešenie

Vieme, že $|\sphericalangle HDP | = |\sphericalangle PKH|= 90^\circ$.
Potom
$$|\sphericalangle HDP | + |\sphericalangle HKP| = |\sphericalangle DHK| + |\sphericalangle DPK| = 180 ^\circ.$$

To znamená, že body $H,D,P,K$ tvoria tetivový štvoruholník. [^1]

Potom ale z vlastností obvodových uhlov
$$|\sphericalangle DHP| = |\sphericalangle DKP|.$$ Ďalej
$$|\sphericalangle HKD| = 180 ^\circ - |\sphericalangle DKP| - |\sphericalangle PKB| = 90 ^\circ - |\sphericalangle DKP|.$$

Podobne $|\sphericalangle HEQ | = |\sphericalangle QLH|= 90^\circ$, teda
$$|\sphericalangle EQL | + |\sphericalangle EHL| = |\sphericalangle QLH| + |\sphericalangle QEH| = 180 ^\circ,$$
a teda body $E,Q,L,H$ tiež tvoria tetivový štvoruholník.

Z toho vieme $|\sphericalangle QEL| = |\sphericalangle QHL|$,
$$|\sphericalangle LEH| = 90 ^\circ - |\sphericalangle QEL| = 90^\circ - |\sphericalangle QHL|.$$

Vieme $|\sphericalangle QHL| = |\sphericalangle DHP|$, a teda
$$|\sphericalangle LEH| = 90 ^\circ - |\sphericalangle QEL| = 90^\circ - |\sphericalangle QHL| = 90^\circ - |\sphericalangle DHP|= 90^\circ - |\sphericalangle DKP| = |\sphericalangle HKD|.$$

Potom priamky $EL, DK$ zvierajú rovnaký uhol s priamkou $EK$, a teda sú
rovnobežné.

[^1]: Pre tých, čo ich nepoznajú: tetivový štvoruholník je špeciálny
    tým, že mu vieme opísať kružnicu. To sa dá práve vtedy, keď je súčet
    protiľahlých uhlov rovný $180^\circ$.
",2
56364c157cfbeeb8,kms,"Nakoniec sa v kráľovstve rozhodli pre mierumilovné riešenie a vyslali
Kubka aj s jeho úžasnými trikmi za Matúšom, aby mu roztopil srdiečko a
našiel dobro v jeho duši. Keby mal Matúš nejakých kamarátov, tak by
nemal potrebu si nič dokazovať a z vlastných rozmarov plieniť polku
uhorského kráľovstva. Nakoniec sa Kubko zjavil v Matúšovom stane a začal
s čelným útokom na možného nového priateľa.

Kubko si napíše na čelo $n$ reálnych čísel vrátane nuly. Potom sa s nimi
hrá. V jednom kroku si zoberie nenulový mnohočlen, ktorý má za
koeficienty čísla, ktoré sú napísané na čele[^1], a pripíše si na čelo
všetky jeho korene. Koľko najmenej čísel si musí Kubko napísať na čelo,
aby po konečnom počte krokov vedel na čele dostať čísla
$-2019,\, -2018,\ \dots,\ -2,\ -1,\ 0,\ 1,\ 2,\ \dots,\ 2018,\ 2019$?[^2]

[^1]: Každé z čísel na čele môže byť použité ľubovoľný počet krát,
    nemusia byť použité všetky.

[^2]: Okrem týchto čísel sa tam môžu nachádzať aj iné.
","### Predhovor

Skôr, ako sa pustíme do riešenia úlohy sa skúsme zamyslieť, čo chceme
robiť. Potrebujeme nájsť konštrukciu, ako napísať správne čísla na
Kubkovo čelo a potrebujeme ukázať, že s menším počiatočným počtom čísel
to nie je možné. Ako však pristúpime k tej druhej časti? Ak začneme už
len s dvomi číslami na tabuli, tak úloha má veľmi veľkú voľnosť. Môžeme
si totiž zvoliť veľké množstvo kadejakých mnohočlenov, ktoré budú mať
kadejaké, často veľmi nepekné korene. S každými ďalšími koreňmi sa nám
možnosti len zväčšujú a zväčšujú a nájsť v nich poriadok sa zdá byť
priam až nemožné. Neschodnosť tejto cesty by nás mohla naviesť k tomu,
že by sme sa mohli posnažiť potiahnuť riešenie úlohy poriadne nízko.
Teda využiť veľkú voľnosť úlohy v náš prospech a vystačiť si aj s malým
počtom čísel na začiatku.

### Cesta k riešeniu

Pre lepšie zoznámenie sa s úlohou sa skúsme pozrieť, aké čísla vieme
dostať, keď si na Kubkovo čelo napíšeme nejaký malý počet čísel. V
jednom kroku si zoberieme mnohočlen $p(x)$ a dostaneme z neho koreň $r$.
Takéto kroky budeme skrátene zapisovať $p(x) \rightarrow r$. Síce podľa
pravidiel úlohy sa na Kubkovovm čele ocitnú aj ďalšie korene, no tie,
ktoré nebudeme potrebovať budeme takto ignorovať.

Keďže iba s nulou toho moc nespravíme, tak začnime s tým, že si napíšeme
dve čísla: $0$, $a$. Priamočiaro vieme spraviť kroky
$ax + a \rightarrow -1$, $ax - 1 \rightarrow 1/a$. Lineárne rovnice nás
ďalej nezavedú. Môžeme si skúsiť kvadratické, kde sa nám však začnú
objavovať škaredé čísla. Preto sa oplatí skúsiť hľadať nejaké rozumné
kroky. Ak už máme na Kubkovom čele napísané číslo $a$, tak by bolo fajn,
ak by sme vedeli dostať aj $-a$. Potom by nám stačilo nájsť spôsob ako
napísať Kubkovi na čelo iba kladné čísla. Záporné by sme si potom
dorobili. Priamočiaro by to išlo v kroku $$x + a \rightarrow -a.$$ Na to
však musí mať Kubko na čele $1$. Môžeme ju mu tam napísať aj rovno na
začiatok -- je to veľmi užitočné číslo. Nevieme si ju však nejako
vyrobiť? Ak je $a$ celé číslo, tak si ho vieme rozložiť na $a$
jednotiek: $a = 1 + 1 + \dots + 1$. Keďže sa jednotky pri umocňovaní
nemenia, tak ju vieme dostať v kroku
$$-x^a - x^{a-1} - \dots - x^2 - x + a \rightarrow 1.$$

Keďže jednotku vieme dostať vždy, keď začíname s nulou a kladným celým
číslom, tak sa môžeme pozrieť na dvojku. Aké musí byť číslo $a$, aby sme
vedeli dostať číslo $2$ na Kubkovo čelo? Skúsme spraviť podobnú úvahu
ako pri jednotke. Za konštantný člen mnohočlenu zvolíme $a$ a zvyšok
vyskladáme ako $- k_nx^n - \dots -k_2x^2 - k_1x$. Chceme teda, aby $2$
bola koreňom rovnice $$k_nx^n + \dots + k_2x^2 + k_1x = a,$$ pričom za
čísla $k_1,\, k_2,\, \dots,\, k_n$ si môžeme voliť čísla z Kubkovho
čela, teda zatiaľ tam máme $0,\, 1,\, -1$ (a ešte ďalšie). Nepripomína
vám to niečo? Kde sa umocňuje dvojka a násobí nejakými koeficientmi? Tu
prichádzame k hlavnej myšlienke riešenia -- niečo také vieme stretnúť v
dvojkovej sústave. Ak dosadíme za $x = 2$, tak máme zápis čísla $a$ v
dvojkovej sústave, teda len ak $a$ je párne. Napríklad ak $a = 42$, tak
$$1 \cdot 2^5 + 0\cdot 2^4 + 1\cdot 2^3 + 0\cdot 2^2 + 1 \cdot 2 = 42,$$
$$\text{teda}\qquad - x^5 - x^3 - x + 42 \rightarrow 2.$$ Táto myšlienka
s číselnými sústavami nám stačí pre dokončenie riešenia. Takto si vieme
na Kubkovo čelo dopisovať ďalšie čísla. Potrebujeme začať s takým
číslom, ktoré je deliteľné každým číslom od $1$ po $2019$ (aby malo v
každej sústave na mieste jednotiek nulu). Dobrým kandidátom je $2019!$.
Aby sme to sformalizovali, dôkaz dokončíme matematickou indukciou.

### Riešenie

Na Kubkovo čelo si napíšeme $2$ čísla: $0$ a $a = 2019!$. Na začiatok si
dopíšeme čísla $$\begin{align*}
    2019!x + 2019! &\rightarrow -1,\\
    -x^{2019!} - \dots - x^2 - x + 2019! &\rightarrow 1,\\
    x + 2019! &\rightarrow -2019!.
\end{align*}$$ Ďalej dokážeme, že pre všetky celé čísla
$2 \le n \le 2019$ platí nasledovné tvrdenie: Ak máme na Kubkovom čele
napísané čísla $-2019!,\, 0,\, 1,\, \dots,\, n - 1$, tak vieme na
Kubkovo čelo dopísať číslo $n$.

Číslo $2019!$ si vieme v sústave so základom $n$ zapísať ako
$$2019! = k_rn^r + \dots + k_2n^2 + k_1n + 0,$$ kde $r \in \mathbb{N}$,
$k_1,\, k_2,\, \dots,\, k_r \in \{ 0, 1, \dots, n - 1 \}$ (to, že
posledný člen je $0$ máme vďaka tomu, že $n \mid 2019!$). Všetky
koeficienty $k_i$ sú menšie ako $n$, a teda ich Kubko má na čele. Preto
$n$ vieme dostať v kroku
$$k_rx^r + \dots + k_2x^2 + k_1x - 2019! \rightarrow n$$ Tým sme
ukázali, že s dvomi číslami vieme požadované čísla dostať. Iba s nulou
to nie je možné, keďže pomocou nej nevieme vytvoriť žiaden nenulový
mnohočlen.
",9
d1b4bd54e6ac9139,kms,"Keď dojedli, spokojne sa opreli vo svojich isu a uvoľnili si opasky.
povedal Jótaró. Kubko poomáľal jeho ponuku na jazyku a nakoniec
prikývol.

Sadli teda do Jótarovho auta a odviezli sa do akejsi podzemnej
futuristickej základne. Všade monitory, herné konzoly, počítače, autá
Nissan a hlavne rad obrovských robotov. vysvetlil Jótaró.

Roboty sú číslované zaradom $1$, $2$, $3$.... Shinji si vymyslel
špeciálnu funkciu $f(x)$, ktorá zoberie binárny zápis[^1] čísla $x$,
vymení všetky jednotky za nuly a naopak, a prevedie výsledok do
desiatkového zápisu, čo je jej funkčná hodnota pre $x$. Napríklad
$f(23)=8$, lebo $23=10111_2$, teda $f(23)=01000_2=8_{10}$. Shinji
potrebuje, aby ste dokázali, že pre každé kladné celé $n$ platí
nerovnosť $$f(1)+f(2)+\dots + f(n)\leq \frac{n^2}{4}$$ Dokážte, že
Shinjiho nerovnosť platí pre každé kladné celé číslo $n$, a následne
zistite, pre ktoré $n$ platí rovnosť.

[^1]: binárny zápis je postupnosť $0$ a $1$ začínajúca $1$ okrem
    prípadu, kedy $f(x) = 0$
","Na začiatok uvedieme nejakú tú analýzu problému, kde uchopiť takéto
problémy. Pozrieme sa na správanie funkcie $f$ pri malých hodnotách $n$.
Funkcia $f$ nám dáva hodnoty $0,1,0,3,2,1,0,7,6,5,4,\dots$ pre čísla
$n\in \{1,2,3,\dots \}$. Spravíme niekoľko pozorovaní: Platí nerovnosť
$f(n)<n$, nakoľko prvá binárna cifra $n$ sa zmení na nulu v $f(n)$ a
pred ňou budú iba nuly. Číslo $2^k-1$ má v binárnej sústave samé
jednotky, a teda $f(2^k-1)=0$. Taktiež číslo $2^k$ vyzerá v binárnom
zápise $100\dots00$, kde $k$ je počet núl, potom $f(2^k)$ má $k$
jednotiek vo svojom zápise. Ďalej si uvedomme, že pre ľubovoľné $n$ je
číslo $f(n)\otimes n = 0$, kde $\otimes$ je binárny *xnor*. Operácia
*xnor* robí to, že si zoberie dve cifry (v binárnom zápise) a vyhodí $1$
ak sú rovnaké a $0$ ak sú rôzne. To platí, presne preto, že sme si
funkciu $f(n)$ zadefinovali, že obracia cifry $n$. Pre číslo $n$ tvaru
$2^k + l$, kde $0\leq l<2^k$ je podmienka $f(n)\otimes n = 0$
ekvivalentná $f(2^k+l)\otimes (2^k + l)=0$. Rovnosť
$2^k -l -1 \otimes 2^k +l = 0$ necháme ako cvičenie pre čitateľa. Keďže
$2^k - l- 1$ je jediné riešenie rovnice $x\otimes 2^k +l$ menšie ako
$2^k$, tak musí platiť, že $f(n) = 2^k - 1 - l$.

Uvedieme dve riešenia. Prvé priamočiare, vyžadujúce iba trochu
vytrvalosti a narábanie so sumami na úrovni geometrických a
aritmetických súm a hľadania maxima kvadratickej funkcie, a druhé s
trochou nápadu. Poznatky z prvého odseku budeme využívať v oboch
riešeniach.

### Priamočiare riešenie

Súčet $f(1)+f(2)+\dots+f(n)$ spočítame priamo, rozdelíme ho na niekoľko
ucelených častí od $2^k-1$ po $0$ a zvyšok. Od $2^{i-1}$ po $2^i-1$ máme
súčet
$$2^{i-1}-1 + 2^{i-1}-2 + \dots + 1 + 0 = \frac{(2^{i-1}-1)2^{i-1}}{2}=(2^{i-1}-1)2^{i-2}.$$
Nech teda $n=2^k +l$, súčet po $2^k$ bude
$$\sum_{i=2}^{k} (2^{i-1}-1)2^{i-2} = \sum_{i=2}^{k} 2^{2i-3}-2^{i-2} = \sum_{i=2}^{k} 2^{2i-3}- \sum_{i=2}^{k} 2^{i-2} = \sum_{i=0}^{k-2} 2^{2i+1}- \sum_{i=0}^{k-2} 2^{i}.$$
To sú geometrické rady a tie vieme sčítať,

$$\begin{align*}
    \sum_{i=0}^{k-2} 2^{2i+1} &= 2\cdot \frac{4^{k-1}-1}{4-1}=\frac{2}{3}(4^{k-1}-1), \\
    \sum_{i=0}^{k-2} 2^{i} &= \frac{2^{k-1}-1}{2-1}=2^{k-1}-1, \\
    \sum_{i=0}^{k-2} 2^{2i+1}- \sum_{i=0}^{k-2}2^{i} &=\frac{2}{3}(4^{k-1}-1)-(2^{k-1}-1).
\end{align*}$$

Zvyšok od $2^k$ po $n=2^k+l$ je vlastne
$$\sum_{i=0}^{l} 2^k -1-i = (l+1)\cdot( 2^k) - \frac{(l+1)(l+2)}{2}.$$

Dokopy teda súčet
$$\sum_{i=1}^{n} f(i) = \frac{2}{3}(4^{k-1}-1)-(2^{k-1}-1) + (l+1)\cdot( 2^k) - \frac{(l+1)(l+2)}{2}.$$

Na pravej strane dokazovanej nerovnosti máme
$$\frac{n^2}{4} = \frac{(2^k+l)^2}{4} = \frac{2^{2k}+2\cdot2^k\cdot l +l^2}{4}.$$

Dokazujeme teda nerovnosť
$$\frac{2}{3}(4^{k-1}-1)-(2^{k-1}-1) + (l+1)\cdot( 2^k) - \frac{(l+1)(l+2)}{2} \leq \frac{2^{2k}+2\cdot2^k\cdot l +l^2}{4},$$

$$-\frac{2}{3} + 2^{k-1}(l+1) -
\frac{3l^2}{4}-\frac{3l}{2} \leq \frac{1}{3}4^{k-1},$$

$$3\cdot 2^{k+1}(l+1) - (9l^2+18l+8) \leq 4^{k}.$$

Pravá strana nezávisí od $l$ ľavá áno. Preto by bolo fajn keby sme sa
pozreli akú maximálnu hodnotu môže výraz naľavo nadobúdať ak nehýbeme
$k$-čkom. Funkcia na ľavo je konkávnou kvadratickou funkciou, nakoľko
pri $l^2$ je znamienko mínus. Vzorec na výpočet vrcholu paraboly
$ax^2+bx+c$ je následujúci $x=-\frac{b}{2a}$. Tento všeobecný vzorec sa
dá odvodiť, keď máme korene, pomerne jednoducho. Tento vzorec platí aj
keby sme mali parabolu bez koreňov. Pre fajnšmekrov z derivácie ľahko
vidieť, že $ax^2+bx+c \frac{d}{dx} = 2ax+b = 0$ je rovnicou maxima s
riešením $x = -\frac{b}{2a}$. Preto $l_{max} = \frac{2^{k}}{3}-1$. Lenže
číslo $\frac{2^{k}}{3}-1$ očividne nie je celé číslo, preto najbližšie
celé číslo je buď $\frac{2^{k}}{3}-1-\frac 13$ alebo
$\frac{2^{k}}{3}-1 + \frac 13$, v závislosti od $k$. Jedno z týchto
čísel bude celé a preň parabola dosahuje svoje maximum na celých
číslach.

Dosadením maxima na celých číslach $l_{max} \pm \frac 13$ máme
$$3\cdot 2^{k+1}\left(\frac{2^{k}}{3}\pm  \frac 13\right ) - \left(9\left(\frac{2^{k}}{3}-1\pm \frac 13\right )^2+18\left(\frac{2^{k}}{3}-1 \pm  \frac 13\right)+8\right) \leq 4^{k},$$

$$2^{2k+1} \pm 2^{k+1}-\left(9\left(\frac{2^{k}}{3}-1\pm  \frac 13 \right)^2+18\left(\frac{2^{k}}{3}-1\pm  \frac 13 \right) +8\right) =$$

$$2\cdot 4^k \pm 2^{k+1} - 9\left(\frac{4^k}{9} +1 +\frac{1}{9} -2 \cdot \frac{2^k}{3} \pm 2\cdot \frac{2^k}{9} \mp 2 \cdot \frac{1}{3} \right)  - 18\left( \frac{2^k}{3} -1 \pm \frac{1}{3}\right) - 8 =$$
$$= 2\cdot 4^k -4^k -9-1+6\cdot 2^{k} \pm 6 - 6\cdot 2^k + 18 \mp 6 -8 = 4^k \leq 4^k$$

Dokázali sme teda nerovnosť zo zadania. Ba čo viac, našli sme aj kedy
nastáva rovnosť. Pre $n= 2^k + \frac{2^k\pm 1}{3}-1$ nastáva rovnosť.

### Riešenie s nápadom

Postupujme matematickou indukciou. Pre $n=1$ tvrdenie zjavne platí.
Zoberme znovu $n=2^k+l$, kde $l < 2^k$. Rozlíšime dva prípady. Ak
$l < 2^{k-1}$, tak

$$f(1)+\dots+f(n-1)+f(2^k+l)\leq \frac{(n-1)^2}{4}+f(2^k+l)=\frac{(n-1)^2}{4}+2^k-l-1 < \frac{(n-1)^2}{4}+2^k-2^{k-1}-1=$$
$$= \frac{(n-1)^2}{4} +2^{k-1}-1 \leq \frac{(n-1)^2}{4}+\frac{n}{2}-1=\frac{n^2-3}{4} < \frac{n^2}{4}.$$

V prípade $l \geq 2^{k-1}$ nebude stačiť použiť indukciu s krokom o $1$,
ale využijeme, že indukčný predpoklad platí pre všetky menšie hodnoty od
$n$. Celý súčet si rozdelíme na dve časti. Prvá časť bude po
$t=2^k-l-2$, čo si označíme $F(t)=f(1)+\dots+f(t)$. Druhá časť je od
$t+1$ do $n$. Následne si funkčné hodnoty šikovne popárujeme, aby to
pekne vyšlo,

$$f(1)+\dots+f(t)+f(2^k-l-1)+ \dots +f(2^k+l)=F(t)+\sum_{i=0}^{l}f(2^k-1-i)+\sum_{i=0}^{l}f(2^k+i)=$$
$$F(t)+\sum_{i=0}^{l}f(2^k-1-i)+f(2^k+i)=F(t)+\sum_{i=0}^{l}(i)+(2^k-1-i)=F(t)+(l+1)(2^k-1)=$$
$$F(t)+\frac{(n-t)}{2}\frac{(n+t)}{2} \leq \frac{t^2}{4}+\frac{n^2-t^2}{4}=\frac{n^2}{4}.$$
",9
e441ca158c8da407,kms,"Pre nepresné náčrty a chybné výpočty stavebné práce postupovali pomaly.
To však ešte ježibabka nevedela, že sa na nich z tieňov vyškiera ďalšia
katastrofa. Prišiel si na nich posvietiť Mesiac -- nastal totiž spln. Na
rozdiel od kandizovanej starenky býval Bezzubý kvalitne námesačný,
sedával v pelechu a mátožným hlasom recitoval matematické úlohy:

Nájdite všetky celé čísla $x, y, z$ spĺňajúce sústavu rovníc
$$\begin{align*}
    x + y &= 1 - z, \\
    x^3 + y^3 &= 1 - z^2.
\end{align*}$$
","Pracovať s výrazmi tvaru $x^3+y^3$ alebo $1-z^2$ je často náročné.
Pomôcť nám vedia rozklady na súčin jednoduchších výrazov. V našom
prípade to je $$x^3+y^3=(x+y)(x^2-xy+y^2)=1-z^2=(1-z)(1+z).$$ Keď sa na
tieto rozklady zapozeráme, môžeme si všimnúť, že môžeme vykrátiť $(x+y)$
z ľavej strany rovnice a $(1-z)$ z pravej strany, lebo podľa zadania
platí, že $(x+y)=(1-z)$. Predtým, než sa do toho pustíme, musíme sa
zamyslieť, či výraz, ktorým chceme podeliť, nemôže byť nulový. To
nastane vtedy, keď $z=1$ a $y=-x$. Môžeme si povšimnúť, že ak $x=-y=k$,
kde $k$ je ľubovoľné celé číslo tak trojica $(x,y,z)=(k,-k,1)$ vyhovuje
našej sústave. Ďalej predpokladajme, že $(x+y)$ a $(1-z)$ sú nenulové, a
teda ich môžeme z druhej rovnice vykrátiť. Premennú $z$ si ešte vieme
vyjadriť z prvej rovnice ako $z=1-x-y$, čím po jednoduchých úpravách
dostávame $$x^2-xy+y^2=1+z=2+x+y$$ $$x^2-xy+y^2+x+y=2.$$ Výrazy $xy$, či
$x$ alebo $y$ sa môžu s $x^2$ alebo $y^2$ vyskytovať v kompaktnejšom
tvare ako napríklad $(x-y)^2$, či $(x+1)^2$. Tak poďme si ich tam
vyrobiť pomocou trikovej úpravy pozostávajúcej z vynásobenia našej
rovnice $2$ a pričítaním dvojky. Dostaneme, že
$$2x^2-2xy+2y^2+2x+2y+2=(x^2-2xy+y^2)+(x^2+2x+1)+(y^2+2y+1)=(x-y)^2+(x+1)^2+(y+1)^2=6.$$
Mať túto rovnicu v takomto tvare -- súčte druhých mocnín je pre nás
výhodné. Druhé mocniny sú nezáporné a keďže riešime túto úlohu v obore
celých čísel, tak jednotlivé zátvorky môžu nadobúdať iba zopár hodnôt.
Vyplýva to z toho, že jednotlivé členy sú menšie alebo rovné šestke na
pravej strane. Zapísať šestku ako súčet troch celočíselných druhých
mocnín sa dá práve jediným spôsobom, a to $6=4+1+1$. Následne nám už len
stačí rozobrať jednotlivé prípady, kedy sa ktorý člen rovná $4$.
Vzhľadom na symetriu $x$ a $y$ môžeme bez ujmy na všeobecnosti
predpokladať, že $x\geq y$. Hodnotu $z$ následne spätne dopočítame z
rovnosti $z=1-x-y$.

1.  $(x-y)^2=4$. Následne $(x+1)^2=1$ aj $(y+1)^2=1$, z čoho dostávame,
    že $x$, $y$ môžu byť buď $-2$ alebo $0$. Keďže predpokladáme, že
    $x\geq y$ tak dostávame jediné riešenie $(x,y,z)=(0,-2,3)$.

2.  $(x+1)^2=4$, čiže $x$ môže byť $-3$ alebo $1$. Ďalej z $(y+1)^2=1$
    $y$ môže byť $-2$ alebo $0$ a z $x\geq y$ a $(x-y)^2=1$ dostávame
    jediné riešenie $(x,y,z)=(1,0,0)$.

3.  $(y+1)^2=4$. Analogicky $y$ môže byť $-3$ alebo $1$ a zároveň z
    $(x+1)^2=1$ premenná $x$ môže byť $-2$ alebo $0$ a z $x\geq y$ a
    $(x-y)^2=1$ dostávame jediné riešenie $(x,y,z)=(-2,-3,6)$

Aby sme to zhrnuli, všetky vyhovujúce trojice $(x,y,z)$ sú $(1,0,0)$,
$(0,1,0)$, $(-3,-2,6)$, $(-2,-3,6)$, $(0,-2,3)$, $(-2,0,3)$ a ešte
$(k,-k,1)$ kde $k$ je ľubovoľné celé číslo.
",6
39d5d3725f7e4a22,kms,"Žirafka Viktor sa rozhodla, že sa pôjde kúpať do Bermudského
trojuholníka. Keď vyliezla z vody, všimla si na sebe niečo podivné.
Namiesto zvyčajných škvŕn mala zrazu po celom tele nekonvexné
trolluholníky. Nevedela, čo s tým spraviť, tak sa išla poradiť za
miestnou čarodejnicou Kajou. Tá jej povedala, že jediný spôsob ako to
vyliečiť, je vyriešiť nasledujúcu úlohu.

V ostrouhlom trojuholníku $ABC$ označme $D$ pätu výšky na stranu $BC$.
Zvoľme bod $G$ ľubovoľne na úsečke $AD$. Ďalej označíme $X$ pätu kolmice
z bodu $A$ na priamku $BG$ a $Y$ pätu kolmice z $A$ na $CG$. Dokážte, že
body $B,\, C,\, X,\, Y$ ležia na kružnici.
","Dokázať, že štyri body sú na kružnici vieme napríklad tak, že nájdeme
dva uhly nad spoločnou úsečkou so zhodnou veľkosťou. Poďme sa teda
pozrieť na niektorý z takýchto uhlov v štvoruholníku $BCXY$.

Pri riešení úlohy by sme takisto chceli využiť aj informácie o pravých
uhloch zo zadania. Po preskúmaní náčrtu si môžeme všimnúť, že
trojuholníky $GDB$ a $GXA$ zdieľajú jeden vrcholový a jeden pravý uhol,
čiže sú si podobné. Z toho vieme určiť aj rovnosť uhlov
$\sphericalangle DBG$ a $\sphericalangle GAX$.

Ďalšie dôležité pozorovanie vieme spraviť pri štvoruholníku $AYGX$.
Protiľahlé uhly pri vrcholoch $Y$ a $X$ sú oba pravé a dávajú dokopy
$180^\circ$, čím robia zo štvoruholníka $AYGX$ tetivový štvoruholník.
Tým pádom vieme povedať, že uhly $\sphericalangle GAX$ a
$\sphericalangle XYG$ sú zhodné, nakoľko sú to obvodové uhly.

Spojením predchádzajúcich dvoch rovností dostávame taktiež rovnosť uhlov
$\sphericalangle CBX$ a $\sphericalangle CYX$. Nakoľko tieto dva uhly sú
nad spoločnou úsečkou $CX$, sú tieto dva uhly obvodové a body
$B,\, C,\, X,\, Y$ ležia na kružnici.

### Iné riešenie {#iné-riešenie .unnumbered}

Zo zadania vyplýva istá symetria konfigurácie cez výšku $AD$. Rovnakým
postupom by sme sa vedeli dopracovať k rovnosti uhlov
$\sphericalangle YCB$ a $\sphericalangle YXB$, čím by sme taktiež
dospeli k rovnakému výsledku.
",5
3c549e9cdc314156,kms,"Každý úradník v Kanianke je spoľahlivý alebo nespoľahlivý. Tarzan
potrebuje zapísať svoje deti na matrike. Žiaľ, jemu priradený úradník je
nespoľahlivý. Navyše každý úradník v Kanianke pošle svojho zákazníka za
svojím najobľúbenejším kolegom. Jeden úradník môže byť najobľúbenejší
pre viacero svojich kolegov. Názory úradníkov sa v čase nemenia, teda
daný úradník má celý život toho istého najobľúbenejšieho kolegu. Pre
každé prvočíslo $p$ platí, že po tom, ako bol Tarzan poslaný $p$-krát za
ďalším úradníkom, sa nachádza u spoľahlivého úradníka. Podobne pre každé
kladné celé číslo $n$, ktoré nie je prvočíslom, platí, že po tom, ako
bol Tarzan poslaný $n$-krát za ďalším úradníkom, sa nachádza u
nespoľahlivého úradníka. Dokážte, že úradníkov v Kanianke je nekonečne
veľa.
","Dokazovať, že niečoho je nekonečne veľa, vyzerá byť tvrdý oriešok. Asi
najjednoduchší spôsob, ako niečo také dokázať, je postupovať sporom --
predpokladať, že úradníkov je iba konečne veľa a vyvodiť z toho niečo,
čo určite nebude platiť. Potom náš predpoklad konečného počtu úradníkov
musel byť nesprávny a je ich teda nekonečne veľa.

Prepokladajme teda, že úradníkov je konečne veľa a označme ich počet
$u$. Úradníci si Tarzana posielajú medzi sebou, každý ho pošle vždy za
tým istým. Tarzan chodí stále za ďalšími a ďalšími úradníkmi a keďže
tých je konečne veľa, časom sa musí nejaký zopakovať -- konkrétne po
návšteve $u+1$ úradníkov sa už musel nejaký zopakovať, keďže ich je len
$u$ rôznych. Keď sa úradník zopakuje, je zrejmé, že Tarzan začne chodiť
v kruhu, pretože to, za kým ho úradník pošle, závisí len od toho, pri
kom stojí. Čiže keď v dvoch rôznych časoch stojí pri tom istom
úradníkovi, celá postupnosť ďalších úradníkov bude rovnaká.

Za jedným úradníkom môže byť Tarzan poslaný od viacerých iných, takže
jeho cesta má nejaký začiatok (predperiódu, ktorá môže byť prázdna, ale
nemusí) a potom sa začne cykliť.

Vezmime si teraz nejaké prvočíslo $p > u$. Také existuje, pretože
prvočísel je nekonečne veľa, ale čísel menších alebo rovných $u$ je len
konečne veľa. Po $p$ presunoch Tarzan stojí u spoľahlivého úradníka a
zároveň už určite je na cykle, po ktorom bude chodiť donekonečna.
Pokúsime sa ukázať, že po vhodnom počte prechodov cyklu bude poradové
číslo toho istého úradníka zložené, a teda úradník by mal byť
nespoľahlivý. To vytvorí spor, pretože ten istý úradník má byť
spoľahlivý aj nespoľahlivý zároveň, čo je očividne nezmysel.

Označme dĺžku cyklu $n$ (počet úradníkov, resp. počet presunov na ňom,
je to to isté číslo). Potom k tomuto spoľahlivému úradníkovi príde
Tarzan po $p$, $p+n$, $p+2n$, $\dots$ krokoch. V tejto postupnosti
chceme nájsť zložené číslo. Tu si stačí uvedomiť, že stačí po cykle
prejsť $p$-krát, to bude Tarzan mať za sebou presne $p+pn = p(n+1)$
presunov, čo určite nie je prvočíslo, zapísali sme ho ako súčin dvoch
činiteľov väčších ako $1$. Mal by teda stáť u nespoľahlivého úradníka,
ale tento úradník bol aj $p$-ty v poradí, a teda spoľahlivý.

Náš predpoklad, že úradníkov je iba konečne veľa, nás doviedol ku sporu.
Úradníkov preto musí byť nekonečný počet.
",6
dfaae478c4bb7a27,kms,"Jeden z rímskych vojakov vtrhol práve do domu Archimeda a našiel ho pri
tom, ako do piesku kreslí matematické diagramy. Archimedes, ktorý si v
pohrúžení nevšimol ani prítomnosť vojaka, na to nakoniec doplatil. Riman
mu zakázal kresliť a vtedy fyzik vyslovil slávnu vetu: , čo v preklade
znamená: Vraj to boli posledné slová, ktoré vyriekol pred svojou smrťou
(vojak ho prebodol mečom).[^1] Pri tomto známom Archimedovom výroku išlo
o kruhy nasledovné:

V trojuholníku $ABC$, kde platí $|AC| < |AB| < |BC|$, ležia na stranách
$AB$ a $BC$ postupne body $K$ a $N$ tak, že platí $|KA| = |AC| = |CN|$.
Priamky $AN$ a $CK$ sa pretínajú v bode $O$. Bod $M$ leží na strane $AC$
tak, že $OM$ je kolmé na $AC$. Dokážte, že kružnice vpísané
trojuholníkom $ABM$ a $CBM$ sa dotýkajú.

[^1]: Zdroj: <https://sk.wikipedia.org/wiki/Archimedes_zo_Syrakúz>
","Hoci úloha je zaradená až na deviatu pozíciu, jej riešenie môže byť
veľmi jednoduché a intuitívne (hoci fungujú aj menej intuitívne a
zložitejšie riešenia, takže ak by ste mali smolu a nenakreslili si do
obrázka kľúčové čiary, stále by ste neboli stratení). Riešenie sa skladá
z dvoch fáz. V prvej fáze sa pokúsime zistiť niečo viac o konfigurácii
vytvorenej bodmi $K$ a $N$ a v druhej fáze použijeme zistené informácie
na doklepnutie dotyku žiadaných kružníc.

V prvej časti, keď sa hráme s príkladom a snažíme sa čosi si všimnúť,
tak budeme mať šťastie, ak si do obrázka nakreslíme osi uhlov $BAC$ a
$BCA$. Takéto dokreslenie vyzerá fajn už predtým, ako vieme, že sa nám
bude hodiť. Jednak nám osi týchto uhlov pomôžu nájsť stredy žiadaných
vpísaných kružníc, dvak sa nám môže javiť zaujímavé, že na týchto osiach
zároveň leží aj stred kružnice vpísanej samotnému trojuholníku $ABC$.

Keď už tieto priamky máme nakreslené, môžeme si všimnúť (a aj to
urobíme!), že nakoľko trojuholníky $ACN$ a $ACK$ sú rovnoramenné so
základňami $AN$ a $CK$, tak zrovna tieto osi uhlov $BAC$ a $BCA$ sú v
týchto trojuholníkoch aj výškami. To ale znamená, že sú výškami aj v
trojuholníku $AOC$. V tomto trojuholníku je ale výškou aj priamka $OM$,
a teda tieto tri priamky sa pretínajú v jednom bode, ktorým je stred
vpísanej kružnice v trojuholníku $ABC$. To ale znamená, že $M$ je bodom
dotyku kružnice vpísanej trojuholníku $ABC$ a strany $AC$. Týmto
zistením je prvá fáza úspešne ukončená.

V druhej fáze sa vieme zbaviť značnej časti príkladu. Stačí nám už totiž
iba dokázať, že majúc základný trojuholník $ABC$ a bod $M$ predefinovaný
ako dotyk trojuholníka s jemu vpísanou kružnicou, tak kružnice vpísané
$AMB$ a $CMB$ sa dotýkajú. Táto fáza je založená na známom a jednoduchom
tvrdení o dĺžkach úsekov medzi bodom dotyku vpísanej kružnice a vrcholom
trojuholníka. Spomínané tvrdenie vyjadruje dĺžky týchto úsekov pomocou
dĺžok strán trojuholníka (a okrem samotného vyjadrenia z neho aj
vyplýva, že dĺžky úsekov z jedného vrchola sa rovnajú). [^1]

Všimnime si najskôr, že na to, aby sa nám kružnice dotýkali, musí byť
vzdialenosť od bodu $M$ do bodov dotyku týchto kružníc so spoločnou
stranou $MB$ rovnaká. Tieto vzdialenosti si vieme vďaka známej
vlastnosti preniesť na stranu $AC$. Označme si preto $X$ a $Y$ postupne
bod dotyku kružnice vpísanej trojuholníku $AMB$ so stranou $AC$ a bod
dotyku kružnice vpísanej trojuholníku $CMB$ so stranou $AC$. Chceme
ukázať rovnosť $|XM|=|MY|$.

Na dôkaz tejto rovnosti využijeme spomínaný vzorec, pomocou ktorého
môžeme oboje dĺžky vyjadriť pomocou dĺžok strán v trojuholníkoch $AMB$ a
$CMB$. Tento vzorec aplikovaný na stranu $XM$ má nasledovný tvar:
$|XM|=\frac{1}{2}(|MA|+|MB|-|AB|)$ a podobne
$|YM|=\frac{1}{2}(|MC|+|MB|-|CB|)$. Ak dáme tieto dve vyjadrenia do
rovnosti, tak po jednoduchých úpravách nám zostane overiť platnosť:
$|AB|-|MA|=|CB|-|MC|$ (tu došlo ešte aj k výmene znamienok na oboch
stranách rovnice). Táto rovnosť ide ukázať buď opätovným využitím
rovnakého vzorca, tentoraz aplikovaného na trojuholník $ABC$ a jeho
vpísanú kružnicu, alebo aj nasledovne. Označme ešte $P$ a $Q$ body
dotyku vpísanej kružnice trojuholníku $ABC$ so stranami $AB$ a $CB$.
Potom vieme, že $|MA|=|AP|$ a $|MC|=|CQ|$, čím vieme našu rovnosť
upraviť na $|AB|-|AP|=|CB|-|CQ|$. To je ale ekvivalentné $|BP|=|BQ|$, čo
samozrejme platí, nakoľko $B$ môžeme vnímať ako priesečník dotyčníc ku
kružnici vpísanej $ABC$. (Navyše rovnakú rovnosť sme už v úlohe využili
niekoľkokrát. Ak ste si to neuvedomili, prečítajte si tento odstavec
ešte raz.)

[^1]: Samotné explicitné znenie vyjadrenia si môžete prečítať napríklad
    tu, v odseku \""touchpoints\"":
    <http://mathafou.free.fr/themes_en/kincircle.html>
",9
0964f04089514a38,kms,"Jerry má malé nohy, preto si kúpila $13$-míľové lodičky, ktorými vie
robiť kroky dlhé práve $13$ míľ. Postavila sa do mrežového bodu
nekonečnej štvorčekovej siete, v ktorej jeden štvorček má stranu dlhú
$1$ míľu. Kráča však iba po mrežových bodoch. Zistite, či sa takto vie
dostať na ľubovoľný mrežový bod na štvorčekovej sieti. Ak áno, ukážte
ako, ak nie, dokážte prečo.
","Nech Jerry stojí v bode $[0,0]$. Jerry sa vie pohybovať hore, dolu,
doprava a doľava. Napríklad sa Jerry vie dostať z bodu $[0,0]$ na body:
$[0,13], [0,-13], [13,0], [-13,0].$ Môže sa Jerry pohybovať aj ? Kráčať
po mrežových bodoch znamená pohybovať sa po celých číslach. Ak sa Jerry
pohne o $13$ míľ, vytvorí tak preponu pravouhlého trojuholníka so
stranami $5$ míľ a $12$ míľ (je takýto trojuholník jediný?). Jerry sa
takto vie dostať z bodu $[0,0]$ na body:
$$[12,5],\ [5,12],\ [-5,12],\ [-12,5],\ [12,-5],\ [-5,-12],\ [5,-12],\ [12,-5].$$
Keď sa Jerry podarí dostať sa na vedľajší bod ako stojí, tak sa potom
vie dostať na ľubovoľný bod štvorčekovej siete. Poďme to ukázať. Jerry
spraví postupnosť krokov:
$[0,0] \rightarrow [12,5] \rightarrow [-1,5]\rightarrow [11,0]\rightarrow [6,12]\rightarrow [1,0]$
Riešení je niekoľko, ja som si vybrala jedno na $5$ krokov (je to
najkratší počet krokov?). Jerry sa podarilo dostať z bodu $[0,0]$ na
vedľajší bod $[1,0]$. Štvorčeková sieť je symetrická, a teda obdobným
spôsobom sa Jerry môže dostať aj na body: $[0,1], [-1,0], [0,-1]$ (aká
by bola postupnosť krokov pre bod $[0,-1]$?).
",1
43eaf025ce2a0afc,kms,"Žirafka Laura sa prechádzala po svojom žirafom zámku a obzerala si svoju
zbierku zrkadiel. Keď si spomenula na svoju obľúbenú rozprávku o
Snehulienke, tak neodolala a opýtala sa: Kupodivu jedno zo zrkadiel
žirafke Laure spokojne odpovedalo: To žirafku Lauru úplne vyviedlo z
miery až tak, že výraz jej tváre stál za samostatnú úlohu.

Majme výraz $n^4+k$, kde $n,k$ sú celé kladné čísla. Dokážte, že
existuje nekonečne veľa čísel $k$ takých, že pre všetky čísla $n$ je
daný výraz zložené číslo.
","Najjednoduchší spôsob, ako ukázať, že hodnota nejakého výrazu je zložené
číslo, je rozložiť ho na súčin. V niektorých úlohách sa dá nájsť
prvočíslo, ktoré delí všetky hodnoty výrazu, ale dá sa tušiť, že toto v
našej úlohe použiť nepôjde. Je veľmi nepravdepodobné, že $n^4+k$ (pre
nejaké $k$) bude pre všetky $n$ deliteľné jedným a tým istým prvočíslom.

Ak by sme mali výraz $n^4-k$, bola by naša úloha veľmi jednoduchá,
pretože by nám stačilo vziať $k$, ktoré je druhou mocninou prirodzeného
čísla, a využiť vzorec $a^2 - b^2 = (a-b)(a+b)$ (každá štvrtá mocnina je
zároveň druhou mocninou).

Pokúsme sa však našu myšlienku využiť a nejako ju vylepšiť. Povedzme, že
by sme náš výraz chceli dostať ako druhú mocninu nejakého výrazu tvaru
$(n^2 + k_1)^2$. Toto priamočiaro aplikovať nejde, pretože namiesto
$n^4 + k_1^2$ dostaneme $n^4 + 2k_1n^2 + k_1^2$, čo je presne o
$2k_1n^2$ viac, než by sme chceli. Nevadí, poďme to opraviť:
$$n^4 + k_1^2 = (n^2 + k_1)^2 - 2k_1n^2.$$

Nezabudnite, že $k$ si volíme, môžeme si teda dávať podmienku typu, že
je to štvorec nejakého čísla $k_1$ a podobne, len musí stále existovať
nekonečne veľa $k$, ktoré podmienky spĺňajú.

Získaný výraz nám pripomína rozdiel dvoch štvorcov. Jediné, čo na to
potrebujeme, je, aby bol $2k_1n^2$ štvorec, čo je ekvivalentné s tým, že
$2k_1$ je štvorec. Nech teda $k_1 = 2k_2^2$, potom budeme mať
$2k_1 = 4k_2^2 = (2k_2)^2$, čo je štvorec[^1]. Rozložením výrazu teraz
dostaneme $$\begin{equation*}
    n^4 + k_1^2 = (n^2 + k_1)^2 - 2k_1n^2 = (n^2 + 2k_2^2)^2 - 4k_2^2n^2 = (n^2 + 2k_2^2)^2 - (2k_2n)^2 = (n^2 + 2k_2^2 - 2k_2n)(n^2 + 2k_2^2 + 2k_2n).
\end{equation*}$$

Výborne, rozklad na súčin je na svete. Ostáva overiť, že žiadna zo
zátvoriek nie je $+1$ ani $-1$, pretože taký rozklad by nám k ničomu
nepomohol. Podobne nechceme, aby niektorá zátvorka bola $0$, pretože
vtedy by celý výraz bol nulový. Druhá zátvorka je súčtom troch
prirodzených čísel, takže je aspoň $3$. Prvá zátvorka pripomína druhú
mocninu rozdielu s tým, že je tam niečo navyše. Upravíme ju na
$$n^2 + 2k_2^2 - 2k_2n = (n - k_2)^2 + k_2^2.$$ Máme súčet druhých
mocnín, ktorý je vždy nezáporný. Navyše, pre $k_2 \geq 2$ je vždy aspoň
$4 > 1$, ako sme chceli.

Našli sme teda nekonečne veľa vhodných $k$, ktoré sú tvaru
$k = k_1^2 = (2k_2^2)^2 = 4k_2^4$ pre prirodzené $k_2 \geq 2$. Týchto
čísel je zrejme nekonečne veľa, pretože pre rôzne $k_2$ dostávame rôzne
kladné celé čísla $k$, čím je úloha hotová.

[^1]: Mohli sme povedať, že $k_1=a^2/2$ pre nejaké $a$, ale chceme sa
    vyhnúť zlomku a následnému hľadaniu podmienok pre celočíselnosť.
",6
dae6d1d951a58a82,kms,"Po mnohých ďalších mesiacoch plavby sa Magalhãesova flotila konečne
vrátila naspäť do rodného Portugalska. So sebou si námorníci priniesli
aj nemalý poklad. Po zakotvení narazili v prístave na talianskeho
vynálezcu menom Gianetta (čítaj Žaneta), ktorý ich zaujal svojim
vynálezom. Pomocou neho mohli moreplavci investovať a zhodnocovať svoje
prinesené zlaté mince, podobne ako na dnešnej burze. Bystrí chlapci si
však všimli v Gianettovom vynáleze chybičku. Vyzerá to, že vďaka nej
môžu pri správnom rozdelení mincí získať neúmerné bohatstvo.

Na začiatok moreplavci umiestnia na tri kôpky postupne $a$, $b$, $c$
mincí, kde $a,\, b,\, c \ge 2017$ sú kladné celé čísla. Vynález umožňuje
v jednom kroku vykonať jednu z nasledujúcich operácií:

- Moreplavci si vyberú kôpku, na ktorej je párny počet mincí. Vynález z
  nej zoberie všetky mince a po polovici z nich dá na zvyšné dve kôpky.

- Moreplavci si vyberú kôpku, na ktorej je nepárny počet mincí a zároveň
  aspoň $2019$ mincí. Vynález z nej zoberie $2019$ mincí a na zvyšné dve
  kôpky pridá po $1010$ mincí.

Predpokladajme, že vo vynáleze je dostatok mincí navyše. Nájdite všetky
usporiadané trojice $(a,b,c)$, pre ktoré po nejakom konečnom počte ťahov
moreplavci vedia dostať na niektorej kôpke aspoň $2019^{2020}$ mincí.
","Môžeme si všimnúť, že po každej operácii celkový počet mincí ostane
rovnaký, alebo sa zvýši. Ak by sa nám vždy podarilo zvýšiť počet mincí,
raz budeme mať dosť veľa mincí na to, aby na niektorej kôpke bolo aspoň
$2019^{2020}$ mincí. V prípade ak bude na každej kôpke len $2017$ mincí,
tak nevieme urobiť žiadnu operáciu a skončili sme. Ak bude na niektorej
kôpke viac ako $2017$ mincí, už vieme robiť nejaké operácie a ukážeme
si, že dokonca vždy budeme vedieť pridať ďalšiu mincu.

Odteraz nech je na kôpkach spolu aspoň $3\cdot2017+1$ mincí. Vždy vieme
spraviť nejaký ťah, lebo ak je na všetkých kôpkach nepárny počet mincí,
na tej najväčšej musí byť aspoň 2019 mincí a použijeme na ňu operáciu
$\textit{(2)}$. Ak je na niektorej kôpke párny počet mincí, vieme ju
rozdeliť na zvyšné dve kôpky operáciou $\textit{(1)}$. V takomto prípade
dostaneme na jednej kôpke $0$ mincí a kým budeme robiť len operácie
$\textit{(1)}$, stále bude na niektorej kôpke $0$ mincí. Keď použijeme
operáciu $\textit{(2)}$, zvýšime celkvý počet mincí a môžeme začať
odznova. Preto stačí dokázať, že keď sme v stave, kde je na niektorej
kôpke $0$ mincí, vieme spraviť niekoľko ťahov $\textit{(1)}$ tak, aby
sme potom mohli spraviť ťah $\textit{(2)}$.Počty mincí na dvoch
nenulových kôpkach označíme $A, B$, kde $A$ je ten väčší počet,
$A \geq B$.

Ak $A$ je nepárne, vidíme, že $A \geq 2019$. Stačí keď použijeme
operáciu $\textit{(2)}$ na kôpku $A$, teda sme pridali celkovo $1$
mincu.

Ak je $A$ párne a $B$ je nepárne, pozrime sa ešte, aké veľké je $B$. Ak
$B \geq 2019$, tak použijeme naň operáciu $\textit{(2)}$ a zvýšime
celkový počet mincí. V opačnom prípade (označme $A=2K$) kôpku $A$
rozdelíme na dve polovice po $K$. Počty mincí na kôpkach budú $K$ a
$B+K$. Keďže $B$ mohlo byť najviac $2017$, tak $A$ bolo aspoň
$2 \cdot 2017+1$, teda $K$ je aspoň $2018$. Spolu máme nepárny počet
mincí ($A+B$), takže na niektorej kôpke je nepárny počet mincí. Na oboch
kôpkach ($K$ aj $B+K$) je aspoň $2018$ mincí, takže na tej nepárnej je
aspoň $2019$ mincí, môžeme na ňu použiť operáciu $\textit{(2)}$.

Ak je $A$ aj $B$ párne, jednoducho kôpku na ktorej je menej mincí vždy
rozdelíme na dve polovice Takto sa nám vždy zmenší počet mincí na menšej
kôpke, takže raz sa musíme zaseknúť. V takom prípade bude na oboch
kôpkach nepárny počet mincí, takže na väčšiu z nich použijeme operáciu
$\textit{(2)}$.

Keď na začiatku bolo na kôpkach $(2017, 2017, 2017)$ mincí, tak
moreplavci nevedia dostať na žiadnej kôpke $2019^{2020}$ mincí. Vo
všetkých ostatných prípadoch vedia, pretože vždy vedia pridať $1$ mincu
a raz, keď bude všetkých mincí dosť veľa, tak na niektorej kôpke bude
musieť byť aspoň $2019^{2020}$ mincí.
",9
1cfd9ed03f19c5fd,kms,"Jedlý plot z XXL pelendrekov akosi nedokázal udržať ten nápor
cukruchtivých banditov, preto prišla zúfalá ježibabka s nápadom dvier
na kód a systémom bezpečnostných kamier, ktoré by zaznamenali votrelca a
ostreľovali ho tureckým želé. Celé veky sa nikto do domčeka nedostal, až
kým si dvaja súrodenci bez omrvinky súcitu so staršou paňou netipli
odpoveď správne. A pritom si dal Bezzubý tak záležať.

Definujme nekonečnú postupnosť čísel $(a_n)_{n \in \mathbb{N}}$ takú, že
$a_1=2$ a $a_{n+1}=\left(1+\frac{1}{n}\right)^n \cdot a_n$. Dokážte, že
pre nekonečne veľa hodnôt $n$ je výraz
$$\frac{a_1 a_2 \cdots a_n}{n+1}$$ štvorcom celého čísla.
","Prvý krok riešenia tejto úlohy je celkom zrejmý a jednoduchý --
potrebujeme vyjadriť, čomu sa vlastne súčin $a_1 a_2 \cdots a_n$ rovná.
Začneme vypočítaním hodnoty $a_n$:
$$a_n = \frac{n^{n-1}}{(n-1)^{n-1}}a_{n-1} = \frac{n^{n-1}}{(n-1)^{n-1}}\frac{(n-1)^{n-2}}{(n-2)^{n-2}}a_{n-2} = \dots = \frac{n^{n-1}}{(n-1)^{n-1}}\frac{(n-1)^{n-2}}{(n-2)^{n-2}}\cdots \frac{3^2}{2^2}\frac{2}{1}2.$$
Všimnime si, že v dvoch susedných zlomkoch sa menovateľ prvého zlomku
rovná čitateľu druhého, až na to, že menovateľ má o jeden vyššiu
mocninu. Teda sa nám toho veľa vyškrtá a nie je ťažké vidieť, že
$a_n = \frac{2n^{n-1}}{(n-1)!}.$ Teraz už vieme jednoducho vypočítať
spomínaný súčin.
$$\prod_{i=1}^n a_i =  \frac{2^n n^{n-1}(n-1)^{n-2} \cdots 2^1}{(n-1)!(n-2)!\cdots 1!}.$$
Opäť si vieme všimnúť, ako sa nám isté časti tohto výrazu poškrtajú. V
menovateli sa číslo $n-i$ nachádza v $i$ faktoriáloch. V čitateli je
číslo $n-i$ umocnené na $(n-1-i)$-tu mocninu. Preto dokopy bude číslo
$n-i$ umocnené na $(n-1-2i)$-tu mocninu a dostávame
$$\prod_{i=1}^n a_i = 2^n n^{n-1}(n-1)^{n-3}(n-2)^{n-5}\cdots 3^{5-n}2^{3-n}1^{1-n}.$$
Človek by si pri pohľade na tento výraz mohol povedať, že pravdepodobne
nebude rovný celému číslu, lebo isto bude existovať nejaké prvočíslo
$p,$ ktoré v tomto výraze bude mať zápornú mocninu. Ukážeme si však, že
to nie je pravda a že všetky prvočísla, ktoré sa vyskytujú v tomto
výraze majú nezápornú mocninu. Najprv si dokážeme pomocné tvrdenie,
ktoré nám pomôže s argumentáciou pre prvočísla. Súvisiace tvrdenie si
sformulujeme ako samostatnú lemmu.

**Lemma:** Pre ľubovoľné prirodzené $k$ je súčet mocnín prislúchajúcich
násobkom $k$ vo výraze
$V:= n^{n-1}(n-1)^{n-3}(n-2)^{n-5}\cdots 3^{5-n}2^{3-n}1^{1-n}$
nezáporný.

*Dôkaz:* Označme $m=\lfloor \frac{n}{k} \rfloor.$ Chceme ukázať, že
$\sum_{i=1}^m [2ik-(n+1)],$ čo je presne rovná súčtu mocnín
prislúchajúcich násobkom $k$ vo výraze $V$, je nezáporná. Toto sa dá
využitím vzorca na súčet prvých $m$ prirodzených čísel ľahko prepísať
ako $m(m+1)k-m(n+1)\ge 0.$ Po vydelení $m$ a prehádzaní dostávame
ekvivalentné $mk\ge n-k+1,$ čo platí priamo z definície dolnej celej
časti. Týmto je dôkaz lemmy hotový a môžeme pokračovať so zvyškom
dôkazu.

S touto lemmou je už dôkaz pre všeobecné prvočíslo jednoduchý. Uvažujme
najprv $k=p.$ Potom súčet všetkých *prvých* mocnín prvočísla $p$ vrámci
nášho výrazu je nezáporný. Ak teraz vylúčime *prvé* mocniny $p$, môžeme
teraz položiť $k=p^2$ a dostaneme, že súčet všetkých *druhých* mocnín
prvočísla $p,$ ktoré ešte nie sú zarátané medzi prvými mocninami, je
tiež nezáporný. Takto pokračujeme, až kým príslušná mocnina $p$
neprekročí $n.$ Sčítaním prvých, druhých a vyšších mocnín $p$ dostaneme,
že jeho celková mocnina v našom výraze je nezáporná a teda náš výraz
(pred vydelením $n+1$) je určite celé číslo.

Na záver už len stačí zvoliť $n$ vhodne tak, aby nám delenie $n+1$
nepokazilo celistvosť nášho výrazu a aby daný výraz bol štvorec. Ak $n$
je nepárne, potom všetky $n-1-2i$ sú párne a teda výraz bude štvorec ak
$2^n/(n+1)$ je štvorec. Najjednoduchšie riešenie je teda zvoliť
$n = 2^k-1,$ kde $k$ je (dostatočne veľké) nepárne číslo. Potom očividne
$2^n/(n+1)$ je párna a kladná mocnina dvojky a zvyšný výraz je tiež
štvorcom celého čísla. Nakoľko takýchto nepárnych $k$ si môžeme zvoliť
nekonečne veľa, sme hotoví.
",10
0e10b3780ee8c4c3,kms,"Dávno predtým, než sa dvaja malí zašmudlaní delikventi preslávili ako
maškrtní lovci čarodejníc, sa do Začarovaného lesa presťahovala milá
ježibabka-architektka. Nemastný-neslaný svet jej víziu nechápal, preto
sa rozhodla postaviť si domček z jedla sama. A začala pekne od podlahy
-- od tvrdých izomaltových dlaždíc.

Ježibabka mala dohromady $14$ dlaždíc, z toho $8$ modrých a $6$
červených (dlaždice rovnakej farby nevie medzi sebou rozlíšiť). Chcela
ich poukladať od bráničky ku dverám domčeka jednu za druhou tak, aby
medzi každými dvoma červenými dlaždicami bola aspoň jedna modrá. Koľkými
spôsobmi vie ježibabka takto poukladať dlaždice?
","Keďže medzi každými dvoma červenými dlaždicami musí byť aspoň jedna
modrá, tak keď si poukladáme všetkých $6$ červených dlaždíc, tak vieme,
že medzi ne musíme umiestniť $5$ modrých. Máme teda sekvenciu
$$\begin{equation*}
    \text{Č M Č M Č M Č M Č M Č.}
\end{equation*}$$ Ostávajú nám ešte $3$ modré dlaždice, ktoré musíme
umiestniť niekde do sekvencie. Keďže modré dlaždice nevieme medzi sebou
rozoznať, tak máme iba $7$ miest na ktoré môžeme ukladať tieto $3$ modré
dlaždice. Uvedomme si, že na jedno miesto môžeme umiestniť viac ako len
jednu modrú dlaždicu. Celkový počet rozmiestnení sa teda rovná počtu
umiestnení $3$ modrých dlaždíc na $7$ miest. Tento problém vieme
premeniť na usporiadanie $3$ dlaždíc a $6$ oddeľovačov, ktoré nám budú
reprezentovať $7$ miest, do ktorých naše $3$ dlaždice vkladáme. Celkovo
ich vieme usporiadať $9!$ spôsobmi, ale oddeľovače a dlaždice navzájom
nevieme rozoznať. Preto treba tento počet predeliť počtom možností kde
máme rovnaké rozmiestnenie modrých dlaždíc. Tie vieme v každom
rozmiestnení usporiadať $3!$ možnosťami a zároveň oddeľovače taktiež
vieme medzi sebou usporiadať a tie zase $6!$ možnosťami. Teda tento
výsledok ešte predelíme súčinom $3!$ a $6!$. Dostaneme tak
$\frac {9!}{6! \cdot 3!} = 84.$

Celkový počet rozmiestnení modrých a červených dlaždíc, tak aby medzi
každými dvoma červenými dlaždicami bola aspoň jedna modrá, je $84$.
",1
f89af995474de64e,kms,"V jednom momente si matfyzní počtári všimli, že sa im to už nejak kráti.
Opustili preto Od a zašli si pozrieť Sofiu. Je to tam samá vykopávka,
takže im netrvalo dlho, kým narazili na kamennú fontánu. Už v nej síce
nebola voda, no kedysi určite reálne slúžila na niečo prospešné. Pomôžte
im zistiť, na čo konkrétne.

Nájdite všetky kladné reálne funkcie $f: \mathbb{R}^+\to\mathbb{R}^+$
spĺňajúce pre všetky $x,\ y \in \mathbb{R}^+$ vzťah $$\begin{equation*}
f\big(f(x)+y\big)\cdot f(x)=f(xy+1).
\end{equation*}$$
","Na začiatok si predstavíme veľmi užitočnú vlastnosť funkcií, ktorá sa
často využíva pri riešení funkcionálnych rovníc -- prostosť -- a povieme
si, prečo sa zväčša potešíme, keď túto vlastnosť o našej hľadanej
funkcií zistíme. Ak presne viete, čo tu idem teraz napísať, pokojne
tento odstavec preskočte. Funkcia $f$ (napríklad taká, ktorá rieši našu
rovnicu zo zadania) sa nazýva prostá, ak pre všetky $x, y$ z definičného
oboru funkcie[^1] platí: $f(x)=f(y) \implies x=y$. Slovne: funkcia $f$
je prostá ak žiadne jej dva rôzne vstupy nemajú rovnakú funkčnú hodnotu.
Prečo je táto vlastnosť tak super pri funkcionálnych rovniciach?
Predpokladajme, že sa nám pri riešení podarí dopracovať k vzťahu:
$f(\text{výraz 1})=f(\text{výraz 2}).$ Potom využitím definičnej
vlastnosti prostosti vieme povedať, že $\text{výraz 1}=\text{výraz 2}.$
Týmto sme sa zbavili nepríjemnej ""šupky"" a dostali sme sa k plodom.
Rovnosť takýchto dvoch vstupov do funkcie $f$ nám často odhalí veľmi
zjednodušené, často kľúčové tvrdenie. Ak si to neviete predstaviť v
praxi, stačí pokračovať v čítaní tohto riešenia.

Teraz, keď už vieme, že prostosť je sexi, pokúsime sa ju v tejto úlohe
získať. Nanešťastie, nebude to také jednoduché, lebo po chvíli hrania sa
so zadaním si ľahko všimneme, že funkcia $f(x)=1$ vyhovuje zadaniu (ako
jediná úplne konštantná funkcia). Naša funkcia teda nemôže byť prostá
bez dodatočných trikov. Ukážeme teda, že ak funkcia $f$ nie je prostá,
potom musí spĺňať $f(x)=1$. Potom budeme môcť vylúčiť tento prípad tým,
že budeme *predpokladať*, že funkcia *je* prostá, a zistíme, či sa
dopracujeme k nejakému ďalšiemu riešeniu.

Nech teda existujú $a < b$ také, že $f(a)=f(b).$ Pozrieme sa, čo z tohto
bude vyplývať. Všimnime si, že v ľavej strane našej rovnice vystupuje
člen $x$ vždy iba sám vo funkcií $f$. Teda by sme mohli vstupy $a, b$
oba postupne dosadiť za $x$, kým $y$ necháme , aby sme na ľavej strane
dospeli k rovnakému výrazu. Dostávame

$$f(f(a)+y)f(a)=f(ay+1),$$

ako aj

$$f(f(b)+y)f(b)=f(by+1).$$

Vidíme, že ľavé strany sa rovnajú, a teda pre každé $y \in \mathbb{R}^+$
máme $f(ay+1)=f(by+1).$ Toto je v podstate veľmi silné tvrdenie -- dáva
nám to do rovnosti funkčné hodnoty nekonečného množstva rôznych dvojíc
vstupov. Napríklad si môžeme všimnúť, že z ľubovoľného $z > 1$ vieme
pomocou tejto rovnosti dole alebo hore a vytvoriť tak postupnosť rôznych
čísel, ktorá má celá rovnakú funkčnú hodnotu. Ako? Stačí položiť do
rovnosti $ay+1=z$ a vyriešiť pre $y$. Vieme, že riešenie existuje v
našom definičnom obore, lebo $z > 1$. Potom dosadíme túto hodnotu $y$ do
výrazu $by+1$ a dostaneme $z^\prime > z$ také, že $f(z)=f(z^\prime).$
Potom presadením $z$ za $z^\prime$ a zopakovaním tohto procesu dostaneme
danú rovnosť opäť, tentoraz pre pôvodné $z^\prime$, teraz $z$, a nové,
ešte väčšie $z^\prime$. A takto to opakovať donekonečna. Podobne, ak by
sme postupovali rovnako až na to, že by sme riešili $by+1=z$ a potom
dosádzali do $ay+1$, dostali by sme nekonečnú postupnosť večne sa
približujúcu k 1 zhora, ktorá by celá dosahovala rovnakú funkčnú hodnotu
po dosadení do $f$.

Čo s tým ale vieme spraviť? Žiaľ, po chvíľke zamyslenia si uvedomíme, že
takýmto spôsobom by sme vytvorili nekonečne veľa postupností, o ktorých
by sme vedeli, že majú rovnakú funkčnú hodnotu, ale nevedeli by sme hneď
tieto postupnosti prepojiť. Kľúčové pozorovanie je, že ak pre $a, b$
platí $f(a)=f(b)$, potom využitím práve vzťahu $f(ay+1)=f(by+1)$ vieme
(takmer) ľubovoľnou voľbou $y$ dostať nový pár $a^\prime, b^\prime$
taký, že: $f(a^\prime)=f(b^\prime)$. Načo je nám dobré získať nový
takýto pár? Podstatné je, že
$\frac{b^\prime}{a^\prime} \in \left(1, \frac{b}{a}\right),$ a zároveň,
že ľubovoľnú hodnotu zlomku $\frac{b^\prime}{a^\prime}$ v tomto
intervale vieme dosiahnuť vhodnou voľbou $y$. To sa dá vidieť vyriešením
rovnice, v ktorej položíme $\frac{b^\prime}{a^\prime}$ rovné ľubovoľnému
číslu z daného intervalu.

Majme teraz ľubovoľný pár $1 < z < w$. Ak zvolíme $y$ tak, aby $by+1=w$,
vidíme, že $y=(w-1)/b$. Dosadiac to do $ay+1$ získame hodnotu
$(w-1)a/b+1.$ Pozrime sa teraz na pomer $w$ a $(w-1)a/b+1$ po odčítaní 1
od oboch:

$$\frac{w-1}{(w-1)a/b+1-1}=\frac{b}{a}.$$ Preto z pohľadu 1, pomer
týchto dvoch čísel je $\frac{b}{a}$. Keby sme si teda číslo 1
predstavili ako 0 a čísla väčšie ako 1 ako kladné čísla, potom pomer
medzi dvomi po sebe idúcimi členmi takto vzniknutej postupnosti je
presne $\frac{b}{a}.$ Ak $\frac{b}{a}=\sqrt[k]{\frac{w-1}{z-1}}$ pre
nejaké prirodzené $k$, potom postupným skákaním smerom dolu spôsobom,
ako sme to robili doteraz, získame $f(w)=f(z).$ Toto avšak nemusí
platiť. Našťastie, práve preto je pozorovanie o získaní nového páru
$f(a^\prime)=f(b^\prime)$ také užitočné. Ak
$\frac{b}{a}\neq\sqrt[k]{\frac{w-1}{z-1}},$ stačí zobrať dostatočne
vysoké $k$, zvoliť $q=\sqrt[k]{\frac{w-1}{z-1}}<\frac{b}{a}$ a potom
nájsť také $y$, že $\frac{by+1}{ay+1}=q.$ Z toho získavame $f(w)=f(z).$

Nakoľko sme na začiatku tejto konštrukcie nekládli žiadne podmienky na
$z, w$ okrem toho, že sú väčšie ako 1, dostávame túto rovnosť pre všetky
vstupy väčšie ako 1. Teda naša funkcia $f$ je konštantná na celom
intervale $(1, \infty)$. Označme si jej funkčnú hodnotu $c$. Dosaďme
teraz do našej rovnice $1<z,w$ za $x,y$. Dostaneme

$$f(f(z)+w)f(z)=f(zw+1).$$

Po zvážení, že všetky vstupy vonkajších funkcií budú väčšie ako $1$,
získavame $c^2=c$, z čoho vyplýva $c=1$. Teraz dosaďme $z \le 1 < w$,
$z$ za $x$ a $w$ za $y$. Dostaneme:

$$f(f(z)+w)f(z)=f(zw+1).$$

Po zvážení, že vstup prvej funkcie na ľavej strane a funkcie na pravej
strane sú väčšie ako 1 získavame $f(z)=1$. Takto sme teda dostali vzťah
$f(x)=1$ pre všetky možné vstupy, čím sa nám úspešne podarilo ukázať, čo
sme pôvodne chceli.

Teraz už môžeme konečne predpokladať, že funkcia $f$ je prostá.
Nanešťastie, naša rovnica obsahuje tri rôzne $f()$ výrazy, a teda náš
trik so škrtaním $f$ popísaný v prvom odstavci nemôžeme hneď použiť.
Musíme sa vhodnými dosadeniami zbaviť niektorej z týchto funkcií --
napríklad tak, že ukážeme, že pre dané dosadenie je rovná 1. Zatiaľ však
nemáme dostatok informácií o našej $f$, aby sme také niečo mohli
spraviť. Všimnime si ale, že $f(x)$ a $f(xy+1)$ by sme vedeli škrtnúť,
ak by platilo $x=xy+1.$ Toto vskutku vieme dosiahnuť voľbou
$y=\frac{x-1}{x},$ pokiaľ $x>1.$ Potom dostaneme, po škrtnutí týchto
dvoch funkcií

$$f\left(f(x)+\frac{x-1}{x}\right)=1.$$

Označme si $a := f(x)+\frac{x-1}{x}.$ Potom vidíme, že $f(a)=1$. Našli
sme teda vstup, ktorý budeme vedieť dosadiť do $f$ tak, aby sme sa $f$
zbavili. Dosaďme teda (celkom prirodzene) $a$ za $x$ a $y$ nechajme
voľné. Po škrtnutí $f(a)$ dostaneme

$$f(1+y)=f(ay+1),$$

z čoho okamžite vidíme $a=1$ po použití nášho škrtacieho triku. Z
prostosti $f$ tiež vieme, že $a$ je jediný vstup, ktorého funkčná
hodnota je 1. My však tiež vieme, čo sme si ako $a$ označili. Dostávame,
že $f(x)+\frac{x-1}{x}=a=1.$ Teda máme, že $f(x)+\frac{x-1}{x}=1,$ čo sa
po úprave zmení na $f(x)=\frac{1}{x}.$ Spomeňme si, že $x$ bolo voľné až
na to, že sme chceli $x>1$. Máme teda $f(x)=\frac{1}{x}$ pre všetky
$x>1$. Zvoľme teraz už len $x\le1=y$ a využime náš zistený vzťah. Po
dosadení dostaneme: $$\frac{f(x)}{f(x)+1}=\frac{1}{x+1},$$ čo po úprave
znamená: $f(x)=\frac{1}{x}$. Máme teda $f(x)=\frac{1}{x}$ pre všetky
$x$. Dopracovali sme sa tak k jedinému ďalšiemu kandidátovi na riešenie
našej úlohy. Po dosadení všeobecných argumentov $x,y$ do našej zadanej
rovnice a overení tejto funkcie zisťujeme, že skutočne taká funkcia
rieši našu rovnicu.

Teda jedinými riešeniami našej rovnice sú funkcie $f(x)=1$ a
$f(x)=\frac{1}{x}.$

[^1]: Definičný obor funkcie je množina vstupov, pre ktoré je funkcia
    zadefinovaná
",10
9c90f33621d1323a,kms,"...hneď, ako dočíta zadanie príkladu z Merlinovej knihy, sa pred ním
zjaví portál, ktorý ho tentokrát zoberie do dielne Františka I.
Lotrinského. Ten ho hneď zapriahne do práce. Potrebuje totižto
vystrihnúť perfektnú kružnicu na šaty pre Máriu Teréziu.

Majme štvorec $REKT$ s priesečníkom uhlopriečok $L$. Určte polomer
kružnice vpísanej trojuholníku $KEL$ vzhľadom na dĺžku strany štvorca.
","Polomer $r$ kružnice vpísanej trojuholníku $KEL$ vieme vyjadriť pomocou
obsahov trojuholníkov. Označme si stred tejto kružnice ako $S$. Z náčrtu
vidíme vzťah pre obsah trojuholníka $EKL$ a obsahy trojuholníkov $EKS$,
$KLS$ a $LES$: $$\begin{equation}
\label{1.1}
    S_{EKL}=S_{EKS}+S_{KLS}+S_{LES}.
\end{equation}$$ Vieme, že uhlopriečky štvorca rozdeľujú štvorec na
štyri zhodné trojuholníky. Tým pádom vieme určiť obsah trojuholníka
$EKL$ ako štvrtinu obsahu štvorca $REKT$:
$$S_{EKL}=\frac{1}{4}S_{REKT}=\frac{1}{4}a^2.$$ Obsah trojuholníka $EKS$
vieme vyjadriť ľahko, nakoľko poznáme dĺžku jeho strany a aj dĺžku výšky
na túto stranu: $$S_{EKS}=\frac{1}{2}r|EK|=\frac{ar}{2}.$$ Pri
trojuholníkoch $KLS$ a $LES$ musíme spraviť o krok navyše, nakoľko
nepoznáme dĺžku ich strany. Tú však vieme zistiť pomocou Pytagorovej
vety z trojuholníka $EKT$ alebo $EKL$ alebo môžeme využiť relatívne
známy poznatok, že pomer uhlopriečky štvorca a jeho strany je
$\sqrt{2}$, čiže $|EL|=\frac{\sqrt{2}}{2}a$, pomocou čoho vieme ľahko
vyjadriť obsahy
$$S_{KLS}=S_{LES}=\frac{1}{2}\frac{a\sqrt{2}}{2}r=\frac{ar\sqrt{2}}{4}.$$
Doplnením všetkých týchto obsahov do
[\[1.1\]](#1.1){reference-type=""eqref"" reference=""1.1""} dostávame vzťah
pre stranu štvorca $a$ a polomer vpísanej kružnice $r$: $$\begin{align*}
    \frac{1}{4}a^2&=\frac{ar}{2}+\frac{ar\sqrt{2}}{4}+\frac{ar\sqrt{2}}{4},\\
    \frac{1}{4}a^2&=\frac{ar}{2}+\frac{ar\sqrt{2}}{2},\\
    \frac{1}{2}a^2&=ar\left(1+\sqrt{2}\right),\\
    \frac{1}{2\left(1+\sqrt{2}\right)}a&=r,\\
    r&=\frac{\sqrt2-1}{2\left(\sqrt2+1\right)\left(\sqrt2-1\right)}a=\frac{\sqrt2-1}{2\left(2-1\right)}a=\frac{\sqrt{2}-1}{2}a.
\end{align*}$$ V poslednom kroku sme urobili tzv. *usmernenie zlomku*.
Pomocou vzorca $(A-B)(A+B)=A^2-B^2$ sme sa zbavili odmocniny v
menovateli.

### Iné riešenie.

Alternatívne sme mohli na získanie tohto vzťahu využiť trigonometriu v
trojuholníku $EGS$, kde $G$ je stred strany $EK$. Vieme vyjadriť tangens
uhla $GES$ ako
$$\tan(|\sphericalangle GES|)=\frac{|GS|}{|EG|}=\frac{r}{\frac{1}{2}a}.$$
Z tohoto vzťahu vieme vyjadriť polomer kružnice:
$$r=\frac{1}{2}a\tan(|\sphericalangle EGS|).$$ Veľkosť uhla $GES$ vieme
ľahko zistiť na základe toho, že stred $S$ vpísanej kružnice leží na
priesečníku osí uhlov trojuholníka $EKL$. Uhol $KEL$ má $45^\circ$, tým
pádom musí mať uhol $GES$ $22,5^\circ$. Hodnota $\tan(22,5^\circ)$ nie
je úplne bežne známa, no dá sa zistiť napríklad použitím vzorca pre
polovičný uhol tangensu, ktorý je $$\begin{equation*}
    \tan\frac x2 = \frac{1-\cos x}{\sin x}.
\end{equation*}$$ Z toho však vieme prísť na to, že
$\tan(22,5^\circ)=\sqrt{2}-1$, vďaka čomu dostaneme vzťah pre polomer
kružnice $$r=\frac{1}{2}a(\sqrt{2}-1).$$
",1
75f2fdff148565f8,kms,"Všetci boli veľmi potešení z výkonu sušičky, a teda začali riadne
oslavovať. Malá miestnosť však nie je ideálna na oslavy, a tak sa stalo,
že nejaký Adam zhodil pokladničku z bufetu na zem. Následne bufetár Kubo
pokojným hlasom vyhnal všetkých okrem Niny z miestnosti, aby niektorý z
tých žobrákov neukradol rozsypané peniaze. Namiesto rýchleho upratania
mincí späť do kasičky sa však Kubo s Ninou začali hrať finančnú hru.
Pochopiteľne, iné semináre využili túto situáciu a sušička pri tom
nepozorovane zmizla\...

Na čistom FKSáckom koberci[^1] sú dve kôpky -- každá obsahuje nenulový
počet mincí. Kubo začína hru, a potom sa s Ninou striedajú v ťahoch.
Hráč si vo svojom ťahu vyberie kôpku s párnym počtom mincí a presunie z
nej polovicu mincí na druhú kôpku. Hru prehráva hráč, ktorý už nemôže
urobiť ďalší ťah. Pomôžte Kubovi v závislosti od úvodného počtu mincí na
kôpkach určiť či má víťaznú stratégiu[^2] on alebo Nina.

[^1]: na rozdiel od toho v KMS tento sa občas aj povysáva a dokonca ho
    Marcel už tepoval

[^2]: Hráč má v hre víťaznú stratégiu, ak vie vyhrať bez ohľadu na to,
    ako hrá jeho protivník
","Ešte predtým, než sa začneme hrať, si uvedomme, že nezáleží na poradí
kôpok. Je jedno, ktorá kôpka je prvá a ktorá je druhá. Nás zaujímajú len
počty mincí na kôpkach.

Na začiatku hry môžu nastať dve situácie. Celkový súčet mincí na oboch
kôpkach môže byť párny alebo nepárny. Ak je nepárny, znamená to, že na
jednej kôpke je párny počet mincí a na druhej nepárny, lebo akokoľvek
rozdelím nepárne číslo na dve čísla, vždy bude jedno z nich párne a
jedno nepárne. Keďže ťahmi sa celkový súčet mincí nemení, vždy bude na
jednej kôpke párny a na jednej nepárny počet mincí a hrať sa bude
donekonečna.

Hra je zaujímavejšia, keď je súčet párny. Na počty mincí sa odteraz
budeme pozerať trochu inak. Každý počet mincí $N$ vieme zapísať ako
$2^x Z$, kde $Z$ je nepárne číslo. Namiesto každého $N$ teda budeme
uvažovať $x$, kde $x$ je najväčšia mocnina $2$, ktorá delí $N$. Odteraz
sa budeme zaoberať len týmito mocninami ($x$-kami) a počty mincí na
kôpkach budeme značiť len pomocou nich, pretože v tejto hre sa kôpky s
rôznym počtom mincí, ale s rovnakým $x$ správajú úplne identicky.
Aritmetika s takýmito číslami funguje inak, ako s bežnými číslami. Keď
takéto číslo $x$ rozdelím napoly, dostanem $x-1$. Keď sčítam $x+y$, kde
$(x<y)$, výsledok bude $x$. Pozrime sa aj podrobne, čo sa pri takomto
sčitovaní deje: $$2^xZ_1+2^yZ_2=2^x(2^{y-x}Z_2+Z_1)$$ Keďže
$2^{y-x}Z_2+Z_1$ je nepárne číslo, tak $2^x(2^{y-x}Z_2+Z_1)=2^xZ_3$ je v
našom systéme $x$.

To však platí iba keď $x<y$. Čo keď $x=y$? V tomto prípade výsledok bude
buď $x+1$ alebo $x+2$, alebo $x+k$, kde $k$ je prirodzené číslo. Iba
podľa $x$ a $y$ sa nedá povedať, ktoré z toho. Napríklad pre bežné čísla
$4+4=8$ dostaneme $2+2=3$ a pre bežné čísla $4+12=16$ dostaneme $2+2=4$.
Pre bežné čísla $124 + 4 = 128$ máme $2+2=7$. Neskôr si však ukážeme, že
to vôbec nevadí a podstatné je iba to, že sčítaním dvoch rovnakých
mocnín dostaneme väčší výsledok.

Pozrime sa teraz v kontexte tohto nového zápisu čísel na hru s mincami.
Dve kôpky s počtom mincí $N$ a $M$ si reprezentujeme usporiadanou
dvojicou čísel $(x, y)$, kde $N=2^xZ_1$; $M=2^yZ_2$; $x\leq y$. Hra sa
skončí, keď na kôpkach sú čísla $(0,0)$. Vtedy sú obe čísla nepárne,
žiadna kôpka sa nedá rozdeliť a hráč na ťahu prehráva. Na začiatku sme
si ukázali, že hra $(0, 1)$ sa bude hrať donekonečna. (Dokonca hra
$(0, k)$, $k>0$ sa bude hrať donekonečna.)

Rozoberme si najprv prípady, keď $x=y$, teda situácie tvaru $(x,x)$. Tu
vôbec nezáleží na tom, ktorý hráč rozdelí ktorú kôpku, hra bude
postupovať vždy rovnako. Po rozdelení kôpky $x$ sa z nej stane kôpka
$x-1$ a k druhej kôpke sa pripočíta $x-1$. Keďže $x-1<x$, dostaneme
kôpky $(x-1,x-1)$. Takto to bude pokračovať až k $(0,0)$, kedy niektorý
hráč prehrá. Keďže hra postupuje stále rovnako, kto prehrá závisí jedine
od parity $x$. Pre nepárne $x$ vyhrá prvý hráč (Kubo) a pre párne druhý
hráč (Nina).

Čo však, keď $x\neq y$? Keďže platí $x<y$ a pri \""sčítavaní\"" čísel
určuje výsledok to menšie, všetko závisí od $x$. Ak je $x$ nepárne, prvý
hráč rozdelí kôpku $x$. Je jedno, aké veľké bolo $y$, druhý hráč proste
dostane situáciu $(x-1, y+(x-1))=(x-1,x-1)$ a prehrá, lebo už nemá na
výber. Takýmto spôsobom hráč dokáže situáciu $(x,y)$ premeniť na
$(x,x)$, ak mu to vyhovuje.

Ak je $x$ párne, ten hráč, ktorý rozdelí $x$, prehrá. Druhý hráč vtedy
totiž dostane $(x-1,x-1)$, čo sú dve rovnaké nepárne čísla, a preto
vyhrávajúca pozícia. Prvý hráč teda rozdelí $y$ a nastane situácia
$(x+(y-1), y-1)=(x,y-1)$. Druhý hráč je teraz postavený pred rovnakú
situáciu ako predtým prvý. Ak by rozdelil $x$, prehrá. Musí teda
rozdeliť $y-1$, čím sa presunieme k $(x+(y-2),y-2)=(x,y-2)$. Vidíme, že
$y$ sa bude zmenšovať, až kým nedostaneme situáciu $(x, x+1)$. Stále
platí, že ten, čo rozdelí $x$, prehrá, preto hráč na ťahu rozdelí $x+1$.
Posunieme sa do $(x+x, x)$. Tu môžu nastať dva prípady. Prvý prípad
nastane, keď $x+x=x+1$. Vtedy máme situáciu $(x+1, x)$, vymeníme kôpky
na $(x, x+1)$ a sme v tej istej pozícii, ale pre iného hráča. Ten nechce
prehrať, takže spraví to isté, čo jeho súper a hra bude takto pokračovať
donekonečna. Ak zrovna pre naše $x$ platí $x+x=x+k$, dostaneme
$(x+k, x)$, znova vymeníme kôpky na $(x, x+k)=(x, y')$. Odtiaľto bude
priebeh znova rovnaký, $y'$ sa bude zmenšovať až ku $x+1$ a celý cyklus
sa zopakuje. Pre párne $x$ teda hra bude trvať donekonečna.

### Zhrnutie

Keď si počty mincí na kôpkach preložíme do nášho formátu čísel $(x,y)$,
kde $x \leq y$, platia nasledovné podmienky:

- Ak $x=y$ a $x$ je nepárne, vyhrá prvý hráč (Kubo).

- Ak $x=y$ a $x$ je párne, vyhrá druhý hráč (Nina).

- Ak $x\neq y$ a $x$ je nepárne, vyhrá prvý hráč (Kubo).

- Ak $x\neq y$ a $x$ je párne, hra sa nikdy neskončí.
",4
e820b39bc62ccee5,kms,"Po tom, čo spokojne dohrajú hru, sa ozve buchot pred Merlinovou
chatrčou. Krtko vykukne z okna von a zbadá vojakov, ktorí ho hľadajú.
Neváha ani chvíľu a vylezie cez okno na neďaleký strom. A kým vojaci
spovedajú Merlina a prehľadávajú dom, Krtko sa obzerá po listoch na
strome.

Krtkov strom[^1] má $2n$ listov. Ukážte, že vždy vieme pridať $n$ hrán
tak, aby výsledný graf bol súvislý aj po zmazaní ľubovoľnej hrany
(zmazať možno pôvodnú alebo novú hranu).

[^1]: <https://sk.wikipedia.org/wiki/Strom_(te%C3%B3ria_grafov)>
","List je vrchol v strome, z ktorého vychádza len jedna hrana.

Hranami musíme pospájať len listy, inak by po odobratí hrany, ktorá
vychádza z listu ostal nesúvislý graf.

Samotný dôkaz vykonáme *sporom*. Predpokladajme, že *nevieme* pospájať
$2n$ listov pomocou $n$ hrán tak, že po odobratí akejkoľvek hrany bude
výsledný graf súvislý. Každé popárovanie $2n$ listov $n$ hranami nám
určí množinu hrán takých, že po odobratí ktorejkoľvek hrany z tejto
množiny získame nesúvislý graf. Rozmyslite si, že táto množina nikdy
neobsahuje hrany vedúce do niektorého z listov. Nech $M$ je minimálna
takáto množina hrán (ak zoberieme do úvahy všetky možné popárovania v
danom grafe). Ukážeme si teraz, že z popárovania listov, ktoré nám
určuje množinu $M$, vieme vytvoriť nové popárovanie, ktoré bude mať
menšiu takúto množinu, čo bude v spore s minimalitou množiny $M$.

Nech hrana $e = v_1v_2$ patrí $M$. Potom odobratím hrany $e$
znesúvislíme pôvodný graf. Nech $P$ je to popárovanie, ktoré generuje
množinu $M$. Po odobratí hrany $e$ dostaneme $2$ grafy. Nech $L_1$ sú
listy, ktoré sú v tom istom grafe ako vrchol $v_1$. O týchto listoch
vieme, že musia byť popárované medzi sebou, lebo inak by sme po odobratí
hrany $e$ vedeli prejsť z $v_1$ do vrchola $v_2$, čo nevieme. Rovnako to
isté vieme o listoch, čo sú v grafe s vrcholom $v_2$. Nazvime ich listy
$L_2$.

Vyberme si teraz dva listy $x,\, y$ z $L_1$ a dva listy $a,\, b$ z $L_2$
také, že $xy$ aj $ab$ sú hranami z tých $n$ hrán (teda vrcholy $x,\, y$
a $a,\, b$ sú spojené hranou).

Skonštruujme teraz nové párovanie $P'$ z párovania $P$ nasledovne:
ponecháme v ňom všetky hrany z $P$ okrem $xy,\, ab$. Miesto nich tam
pridáme hrany $ax,\, by$. Párovaniu $P'$ prislúchajú hrany $M'$, ktorých
odobratím vznikne nesúvislý graf.

Ukážeme si teraz, že všetky hrany, ktoré nepatrili do $M$ nepatria ani
do $M'$, a že hrana $v_1v_2$ tiež nepatrí do $M'$. Preto $|M'| < |M|$,
čo bude spor s minimalitou $M$.

V popárovaní $P'$ po odobratí hrany $e = v_1v_2$ sa vieme z vrchola
$v_1$ do vrchola $v_2$ dostať nasledovne: z vrchola $v_1$ sa vieme
dostať do vrchola $a$, odtiaľ novou hranou $ax$ do vrchola $x$ a odtiaľ
sa vieme dostať do vrchola $v_2$. Preto odobratím hrany $e$ nevznikne
nesúvislý graf, a preto nepatrí do množiny $M'$.

Teraz už rovno nahliadneme, že všetky hrany, ktoré nepatrili do $M$
nepatria ani do $M'$. Najprv si ale ešte zadefinujeme dva intuitívne
pojmy, ktoré pri dôkaze využijeme.

Nech $a$-$b$ cesta je cesta medzi vrcholmi $a,\, b$ v pôvodnom strome a
$x$-$y$ cesta je zase cesta medzi vrcholmi $x,\, y$ v pôvodnom strome
(bez toho, aby sme do stromu pridali tých $n$ hrán).

Nech $h = uv$ je hrana, ktorá nepatrila do $M$ pri popárovaní $P$, teda
jej odobratím nevznikol nesúvislý graf pri danom popárovaní.

Zrejme si pôvodný graf vieme rozdeliť na dva grafy spojené hranou $e$.
Nech $G_1$ je graf, ktorý obsahuje vrcholy $a,\, b$ a $G_2$ je graf,
ktorý zase obsahuje vrcholy $x,\, y$.

BUNV nech $h$ patrí $G_1$ (ak $h$ patrí $G_2$ myšlienka dôkazu je
analogická). Chceme teraz vytvoriť cestu medzi vrcholmi $u$ a $v$ pri
novom popárovaní $P'$. Vytvoríme ju simulovaním pôvodnej cesty, ktorú
sme v predošlom odseku spomenuli a následnými drobnými úpravami, ak to
bude potrebné.

Simulujme teraz cestu medzi vrcholmi $u,\, v$ pri pôvodnom popárovaní
$P$, kým nenarazíme na hranu $ab$. Ak na ňu nenarazíme, rovno sme
vytvorili cestu medzi $u,\, v$ v novom popárovaní $P'$.

Ak ale cesta obsahovala hranu $ab$, vieme pokračovať nasledovne:
prejdeme po hrane $ax$ potom prejdeme $x$-$y$ cestou a na záver prejdeme
hranou $yb$. Zrejme cesta medzi $u,\, v$ pri pôvodnom popárovaní je len
v grafe $G_1$, lebo oba vrcholy sú v grafe $G_1$ a z $G_1$ do $G_2$ sa
dá dostať len jednou hranou $e$. Rovnako to isté môžeme povedať o
$x$-$y$ ceste, takže sa nebudú križovať. Následne pokračujeme už bez
problémov až kým neprídeme do vrchola $v$, pretože vieme, že pôvodná
cesta nemôže obsahovať aj $ab$ aj $xy$ hranu.

V prípade, že $h$ patrí grafu $G_2$ postupujeme analogicky. Ak narazíme
na hranu $xy$, v ceste ju nahradíme hranou $ax$, $a$-$b$ cestou a hranou
$yb$.

Tým sme ukázali, že každá hrana, ktorá nepatrila do $M$ nepatrí ani do
$M'$ a súčasne hrana $e$ patrila do $M$ ale do $M'$ už nepatrí. Preto
$|M'| < |M|$, čo je nami hľadaný spor.
",9
b0146113fcddadb4,kms,"Žirafka Lucka bola na exkurzii v nemocnici, kde bola svedkom
chirurgickej operácie. To ju zaujalo natoľko, že sa rozhodla s touto
operáciou pohrať doma (samozrejme len na plyšových zvieratkách).

Nech operácia $a \ast b$ je definovaná ako
$a \ast b = a+b-\lfloor a+b\rfloor$.[^1] Uvažujme čísla tvaru
$x,\hspace{0,15cm} x\ast x, \hspace{0,15cm} (x\ast x)\ast x, \hspace{0,15cm} ((x \ast x)\ast x)\ast x, \hspace{0,15cm} ...$
až po ľubovoľné konečné opakovanie operácie $\ast$. Dokážte, že existuje
nekonečne veľa čísel $x \in \left\langle 0;1\right)$, pre ktoré sa
žiadne z týchto čísel nerovná nule.

[^1]: Dolná celá časť $\lfloor a+b\rfloor$ je definovaná ako najväčšie
    celé číslo $z$ také, že $z \leq a+b$, teda
    $\lfloor 0,9+1,8\rfloor=\lfloor 2,7\rfloor=2$ alebo
    $\lfloor -3,2+0,4\rfloor=\lfloor -2,8\rfloor=-3$.
","Najprv si dokážeme vlastnosť dolnej celej časti, ktorú budeme
potrebovať. Ukážeme, že ak $z$ patrí celým číslam a $a$ je ľubovolné
reálne číslo, tak $\lfloor z+a\rfloor = z+\lfloor a \rfloor$. Z
definície dolnej celej časti ľahko vyplýva nerovnosť
$a-1<\lfloor a\rfloor\leq a$. Z toho vidíme, že platí nerovnosť
$z+a-1<z+\lfloor a\rfloor\leq z+a$. No vieme, že $z+\lfloor a \rfloor$
je celé číslo a keďže medzi číslami $z+a-1$ a $z+a$ je len jedno celé
číslo, tak je $z+\lfloor a \rfloor$ aj najväčšie celé číslo menšie rovné
$z+a$. Ale z definície potom $\lfloor z+a\rfloor = z+\lfloor a \rfloor$.

Teraz sa pozrime na
$x,\hspace{0,15cm} x\ast x, \hspace{0,15cm} (x\ast x)\ast x, \hspace{0,15cm} ((x \ast x)\ast x)\ast x,...$
. Najprv, definujme
$x^{(k)}:=\underbrace{(\cdots((x \ast x)\ast x)\cdots)\ast x}_{k-1\text{ operácií}}$.
Teda $x^{(1)}=x,\ x^{(2)}=x\ast x,\ x^{(3)}=(x\ast x)\ast x$, atď.
Indukciou teraz ukážeme, že pre $x \in \left\langle 0;1\right)$ platí
$x^{(k)}=kx-\lfloor kx\rfloor$ (ak s indukciou nie ste ešte až tak
skusení, na tréning je vhodná napríklad [zbierka úloh
KMS](https://kms.sk/248/plugin/attachments/download/393/), sekcia 1.2).
V indukcií potrebujeme spraviť dva podstatné kroky. Konkrétne ukázať, že
to platí pre najmenšiu možnú hodnotu premennej (v našom prípade $k=1$) a
potom ukázať, že ak naše tvrdenie platí pre nejaké konkrétne $k$, bude
platiť aj pre $k+1$.

*Prvý krok:* Pre $k=1$, $x^{(1)}=x=x-0=x-\lfloor x\rfloor$, pretože
$x \in \left\langle 0;1\right)$.

*Druhý krok:* Nech v tomto prípade $k=i$, potom predpokladáme, že
$x^{(i)}=ix-\lfloor ix\rfloor$. Potom
$$x^{(i+1)}=x^{(i)} \ast x=(ix-\lfloor ix\rfloor)\ast x=ix+x-\lfloor ix\rfloor-\lfloor ix+x-\lfloor ix\rfloor\rfloor.$$
Keďže $-\lfloor ix\rfloor$ je celé číslo, tak $$\begin{align*}
    x^{(i+1)} &= ix+x-\lfloor ix\rfloor-\lfloor ix+x-\lfloor ix\rfloor\rfloor=ix+x-\lfloor ix\rfloor-(-\lfloor ix\rfloor+\lfloor ix+x\rfloor)=\\
    &=ix+x-\lfloor ix+x\rfloor=(i+1)x-\lfloor (i+1)x\rfloor,
\end{align*}$$ čo sme chceli dokázať. Teraz už ľahko nájdeme $x$, ktoré
hľadáme. Nech $n$ je náš počet opakovaní operácie. Potom hľadáme čísla
$x$ také, že pre všetky $i \in \{1,2,\dots,n+1\}$ je $x^{(i)}\neq 0$.
Ale to je $$0\neq x^{(i)}=ix-\lfloor ix\rfloor$$ Ľahko vidíme, že ak
zoberieme ľubovolné $x \in (0,\frac{1}{n+1})$, tak $0<ix<1$, a teda
$x^{(i)}=ix-\lfloor ix\rfloor=ix-0=ix$, čo je rôzne od nuly pre všetky
$i \in \{1,2,\dots,n+1\}$. Keďže medzi 0 a $\frac{1}{n+1}$ je nekonečne
veľa čísel, sme hotoví.

*Poznámka:* Existuje dokonca nekonečne veľa čísel, pre ktoré je
$x^{(i)}$ rôzne od nuly pre ľubovolné $i\in \mathbb{N}$. Uvažujme
ľubovolné iracionálne číslo, označme ho $a$. Sporom, ak by existovalo
$i\in\mathbb{N}$ také, že $a^{(i)}=0$, tak:
$$0=a^{(i)}=ai-\lfloor ai\rfloor \implies ai=\lfloor ai\rfloor\implies a=\frac{\lfloor ai\rfloor}{i},$$
čo je spor, pretože $i\in\mathbb{N},\lfloor ai\rfloor\in\mathbb{N}_0$, a
teda by $a$ malo byť racionálne. Teda ľubovolné iracionálne číslo je
riešenie našej úlohy, a vieme, že iracionálnych čísel medzi nulou a
jednotkou je nekonečne veľa.
",4
3d4e3d3ee27ae7b2,kms,"S doplnenými zásobami sa hneď plaví lepšie. Niet preto divu, že
Magalhães svižne oboplával Patagóniu, až sa dostal k zvláštnemu
lichobežníkovému súostroviu. Pomôžte mu zistiť, pod akým uhlom sa má
teraz vydať, aby bezpečne preplával medzi ostrovmi.

Je daný lichobežník $ABCD$ so základňami $AB$ a $CD$, ktorého
uhlopriečky sa pretínajú v bode $P$. Vieme, že platí $|BC|=|DP|$ a
$|AB|=|CP|$. Navyše $BD$ je osou uhla $ABC$. Vypočítajte veľkosť uhla
$DAB$.
","Našou úlohou je vypočítať veľkosť uhla $BAC$. Podľa zadania vieme, že
niektoré dĺžky úsečiek sú rovnaké. Rovnosť dĺžok budeme chcieť neskôr
použiť, pre ľahšie odkazovanie sa, si označme $x,y$, pre $x=|AB|=|CP|$ a
$y=|BC|=|DP|$. Taktiež určite budeme chcieť použiť, že priamka $BD$ je
osou uhla $ABC$, preto si tiež označme $\beta=\uhol{ABD}=\uhol{DBC}$.
Pozrime sa, kde všade sa uhol $\beta$ nachádza a aké všetky uhly možno
pomocou neho vyjadriť.

Vďaka rovnobežkám $AB$ a $CD$ sú uhly $ABD$ a $BDC$ striedavé, čo
znamená $\uhol{BDC}=\uhol{ABD}=\beta$. Všimnime si, že v trojuholníku
$BCD$ sa $\beta$ vyskytuje dvakrát, takže trojuholník je rovnoramenný.
Vďaka tomu $|CD|=|BC|=y$, a teda aj trojuholník $CDP$ je rovnoramenný s
uhlom $\beta$ pri vrchole $D$, preto pre uhly pri základni platí
$\uhol{DCP}=\uhol{DPC}=90^\circ - \frac \beta 2$. Zároveň je k nim uhol
$BAP$ striedavý a uhol $BPA$ vrcholový, preto aj
$\uhol{BAP}=90^\circ - \frac \beta 2=\uhol{BPA}$. Tým znova dostávame
rovnoramenný trojuholník $BPA$, kde $|BP|=|BA|$. Keďže aj $|AB|=|CP|$,
máme rovnoramenný trojuholník $BCP$, $\uhol{BCP}=\uhol{CBP}=\beta$.

Predchádzajúcimi úvahami sa nám podarilo vyjadriť väčšinu uhlov v
obrázku pomocou uhla $\beta$. Keď sa pozrieme, čo všetko sme pomocou
uhla $\beta$ vyjadrili, tak si môžeme všimnúť, že vlastne vieme vyjadriť
aj samotnú veľkosť uhla $\beta$. To vieme spraviť veľa rôznymi spôsobmi,
napríklad cez súčet uhlov $ABC$ a $BCD$. Dostaneme
$3\beta+90^\circ - \frac \beta 2=180^\circ$, z čoho vypočítame
$\beta=36^\circ$. Teraz už môžeme vyjadriť väčšinu uhlov číselne.

Keď tak spravíme, všimneme si, že pri danej bete platí
$90^\circ - \frac \beta 2=2\beta$, teda aj
$\uhol{BAC}=\uhol{ABC}=72^\circ$. Následne, trojuholník $ABC$ je
rovnoramenný, $|AC|=|BC|=|CD|=y$. To nám dáva, že aj trojuholník $ADC$
je rovnoramenný a $\uhol{ADC}=\uhol{DAC}$.

Na zistenie veľkosti uhla $BAC$ nám už iba stačí nájsť presnú veľkosť
uhla $DAC$ a to napríklad cez súčet vnútorných uhlov trojuholníka $ACD$.
Tým získame $\uhol{DAC}=54^\circ$. Potom
$\uhol{BAC}=\uhol{DAC}+\uhol{CAB}=54^\circ+72^\circ=126^\circ$.

**Komentár - všeobecnejší pokec:** Ak by sme si do nakresleného obrázku
označili viaceré prebytočné uhly, bolo by oveľa ťažšie všimnúť si
podstatné veci. Preto sa pred začatím označovania uhlov oplatí
zamyslieť, ktoré uhly sa pravdepodobne využijú. Tiež sa oplatí
zamyslieť, od koľkých rôznych uhlov závisí náš obrázok. Pomenovať viac
uhlov v obrázku väčšinou nie je potrebné.

Počas riešenia geometrických úloh sa často vieme dostať do stavu, keď
sme vyjadrili všetky možné uhly pomocou rozumne zvolených uhlov (v našom
prípade pomocou uhla $\beta$). V tomto bode si je potrebné buď všimnúť
nejakú dodatočnú vlastnosť (v našom prípade $\beta=36^\circ$), alebo je
potrebné uberať sa iným smerom.

**Komentár - užitočný pohľadu na geometriu:** Keď sme si počas
dokazovania všimli, že ďalšie uhly iba pomocou uhla $\beta$ vyjadriť
nevieme, mohli sme získať ďalšie nadhľady pomocou konštrukčného pohľadu
na úlohu. Môžeme si všimnúť, že pri vedomostiach o obrázku v danom čase,
lichobežník $ABCD$ možno narysovať len pomocou uhla $\beta$ a dĺžky
$|CD|$ (škály obrázku); avšak nie všetky takto získané lichobežníky
$ABCD$ spĺňajú podmienky zo zadania. Teda nie všetky možné veľkosti uhla
$\beta$ sú prípustné. Preto má zmysel pokúsiť sa nájsť veľkosť uhla
$\beta$.
",6
0e3b548c490d8286,kms,"Po objavení papiera so sústavou sa Maťko snažil v jamách na záhrade
nájsť aj poklad, ale neúspešne. Povedal si, že aspoň skúsi šťastie v
lotérii Kôš Môjho Šťastia.

Lotéria Kôš Môjho Šťastia funguje tak, že je v koši desať loptičiek,
pričom každá z nich má rovnomerne napísané čísla od 1 do 10 vrátane.
Šarmantná asistentka poriadne zamieša košom, ktorý následne položí na
zem. Loptičky sa usadia do jamiek a na každej padne nejaké číslo (každé
s rovnakou pravdepodobnosťou). Počas posledného kola lotérie KMŠ sa ale
stalo, že na prvú loptičku padol prach a nebolo na ňu vidno. Šarmantná
asistentka ale povedala, že číslo na prvej loptičke bolo (ostro) menšie
ako práve šesť zo zvyšných deviatich loptičiek. Iba z tejto informácie
(teda za predpokladu, že neviete, čo padlo na zvyšných loptičkách), aké
číslo má najväčšiu pravdepodobnosť, že padlo na prvej loptičke?
","Keď sa zamyslíme nad úlohou, po tom, čo sa vyplašíme zo slova
pravdepodobnosť a množstva možností, ktoré nám prebehnú pred očami, nám
isto napadne, že budeme potrebovať porovnať pravdepodobnosti pre všetky
možné čísla, ktoré nám môžu padnúť na prvej loptičke. Aby sme sa
neupočítali k smrti, budeme hľadať všeobecný vzorec, do ktorého len dané
čísla nakoniec dosadíme.

Označme si teda číslo, ktoré nám padne na prvej loptičke $k$. Zo zadania
vieme, že všetky čísla $k \in \{1,10\}$ padajú s rovnakou
pravdepodobnosťou.

Teda pravdepodobnosť, že nám na prvej loptičke padlo $k$ je
$\frac{1}{10}$. Potom pravdepodobnosť, že na loptičke padne číslo väčšie
ako $k$ je $\frac{10-k}{10}$ a pravdepodobnosť, že na loptičke padlo
číslo menšie alebo rovné $k$ je $\frac{k}{10}$. (Keďže pravdepodobnosť
počítam ako počet vhodných možností deleno počet všetkých možností.)

Taktiež potrebujeme počítať s tým, že loptičky môžu byť rôzne
usporiadané a nechceme eliminovať možnosti, ktoré majú iba rôzne
poradie. Teda počet rôznych usporiadaní je $9 \choose 6$, pretože mám
deväť miest, na ktoré chcem umiestniť šesť loptičiek s číslom väčším ako
$k$. Na zvyšné tri miesta budú umiestnené loptičky s číslom menším alebo
rovným $k$. (Pozn.: ${9 \choose 6} = {9 \choose 3}$).

Tieto pravdepodobnosti sú nezávislé, a teda ich môžem násobiť. Čiže
pravdepodobnosť, že prvé číslo je $k$ a dostanem šesť čísel väčších ako
$k$, a tri čísla menšie alebo rovné $k$, je
$$\frac{1}{10} \cdot {9 \choose 6} \cdot \left(\frac{10-k}{10}\right)^6 \cdot \left(\frac{k}{10}\right)^3$$

Keďže $k$ môže mať desať rôznych hodnôt, asi najjednoduchší spôsob, ako
zistiť, ktorá z nich má najväčšiu pravdepodobnosť, je vypočítať každú
zvlášť. S použitím tohto vzorca teda zistíme, že najväčšiu
pravdepodobnosť má hodnota $k=3$, a to približne $0,0267$. [^1]

[^1]: Pokiaľ sa chcete dozvedieť viac o kombinatorike, pravdepodobnosti
    a o tom, ako s nimi počítať, skúste sa pozrieť napríklad na

    <https://prase.cz/library/PravdepodobnostAStatistikaPS/PravdepodobnostAStatistikaPS.pdf>

    <https://prase.cz/library/PocitaniVKombinatoriceAPravdepodobnostiSS/PocitaniVKombinatoriceAPravdepodobnostiSS.pdf>

    <https://prase.cz/library/library.php?categ=3&supcats=>
",3
c33e36eaff954316,kms,"Na ktorú ukrajinskú rieku sa nedá spoľahnúť pri čistení oblečenia,
pretože je príliš plytká? Na Dneper.

Starostlivý otecko musel oprať plátené plienky v silnom bielidle. Teraz
chce plienky prepláchnuť, aby v nich zostala iba malá koncentrácia
bielidla. Zo svojich dlhoročných skúseností už vie, že keď plienky
žmýka, zostane v nich práve pol litra tekutiny. Preto plienky prepláchol
nasledovne: Po tom, ako ich opral v čistom bielidle, ich riadne
vyžmýkal, následne ich strčil do vane s $12$ litrami čistej vody a
riadne ich v nej zamiešal tak, že sa koncentrácia bielidla v plienkach a
vo zvyšku vody vyrovnala. Znova ich vyžmýkal a vodu z vane vypustil.
Nakoniec napustil do vane $8$ litrov čistej vody a plienky v nej zas
riadne premiešal, čím zredukoval koncentráciu bielidla na $\frac{1}{k}$.
S tým už bol spokojný. Nájdite $k$.
","Že v plienkach po žmýkaní zostane pol litra tekutiny a boli prané v
čistom bielidle, znamená, že v nich po opraní a vyžmýkaní zostalo pol
litra čistého bielidla. Potom bolo vo vani $12$ litrov vody z vane a pol
litra bielidla pôvodom z plienok, po riadnom zamiešaní teda bola vo vani
vrátane plienok rovnorodá zmes $12$ litrov vody a pol litra bielidla,
čiže roztok bielidla s celkovým objemom $1/2+12=25/2$ litra a obsahom
bielidla $1/2$ litra, a teda s koncentráciou $(1/2):(25/2)=1/25$. Po
následnom vyžmýkaní v plienkach zostalo pol litra takéhoto roztoku,
zvyšok roztoku bol vypustený z vane. Nakoniec otecko zmiešal nových 8
litrov čistej vody so spomínaným pollitrom roztoku s koncentráciou
bielidla $1/25$. Onen roztok v plienkach tým pádom obsahoval
$(1/25)(1/2)=1/50$ litra bielidla. Spolu bolo vzniknutej zmesi po druhom
premiešaní $1/2+8=17/2$ litra, takže dosiahnutá koncentrácia bielidla
bola $(1/50):(17/2)=1/425$ a $k=425$.
",1
de9c85b993799642,kms,"Na večierku žiadny chlapec netancoval s každou dievčinou, ale každé
dievča tancovalo aspoň s jedným chlapcom. Dokážte, že existujú také dva
páry $CD$ a $C'D'$, ktoré spolu tancovali, a pritom $C$ netancoval s
$D'$ a $C'$ netancoval s $D$. Vieme pritom, že na večierku sa zúčastnili
aspoň dve dievčatá a aspoň dvaja chlapci.
","Na začiatok je fajn vymyslieť taký obrázok, tabuľku, ..., v ktorej
prehľadne vidíme, kto s kým tancoval. Dá sa to napríklad tak, že v
jednom stĺpci máme bodky znázorňujúce chlapcov a v druhom bodky
znázorňujúce dievčatá. Ak pár spolu tancoval, tak spojíme bodky zelenou
čiarou a ak spolu netancovali, tak ich spojíme červenou čiarou.
Nakreslený tu nemáme žiaden obrázok, ale kreslite si spolu s čítaním
riešenia.

Úlohu budeme dokazovať sporom. Predpokladajme preto, že na večierku
nebola žiadna dvojica párov spomínaných v zadaní. Uvedomte si, čo to
znamená na vašom obrázku. Venujme sa na začiatok niektorému dievčaťu,
určite sa poteší. Nazvime ju *Alfamíra* a označme $n$ počet chlapcov, s
ktorými tancovala. Zo zadania máme, že tancovala s aspoň jedným
chlapcom, nazvime ho *Alfonz*. Venujme sa teraz pre zmenu jemu. Vieme,
že Alfonz netancoval so všetkými dievčatami. *Betamíra* nech je niektorá
dievčina, s ktorou netancoval. Pozrime sa, s akými chlapcami na večierku
mohla tancovať Betamíra. Mohla Betamíra tancovať s nejakým chlapcom
(nazvime ho *Miro*), s ktorým netancovala Alfamíra? Ak by to tak bolo,
tak Betamíra by tancovala s Mirom a Alfamíra s Alfonzom, pričom druhé
možné dvojice by spolu netancovali. Toto je spor. Preto jedine chlapci
tancuvší s Alfamírou mohli tancovať s Betamírou. Navyše Betamíra
netancovala s Alfonzom, čiže tancovala s nanajvýš $n-1$ chlapcami.

Nazvime *Bernard* ľubovoľného človeka, s ktorým tancovala Betamíra. Z
nášho zdôvodnenia vyššie vyplýva, že Bernard tancoval s obidvoma zatiaľ
spomenutými dievčatami. Preto existuje nejaká *Gamamíra*, s ktorou
netancoval. Môžeme použiť rovnakú úvahu ako vyššie. Namiesto Alfamíry
uvažujeme Betamíru a namiesto Alfonza Bernarda. Teda uvažujeme všetkých
chlapcov, čo tancovali s Betamírou, tých je najviac $n-1$. Potom vieme
ukázať, že Gamamíra tancovala s nanajvýš $n-2$ chlapcami. Tak
pokračujeme aj ďalej, dojdeme ku Deltamíre, ktorá tancovala s nanajvýš
$n-3$ chlapcami, ...Nakoniec dojdeme k tomu, že musí existovať nejaká
*Omegamíra*, ktorá tancovala s nanajvýš $n-n=0$ chalanmi. To je však
spor so zadaním lebo vieme, že každá dievčina tancovala s niekým. Preto
náš predpoklad bol nesprávny a tvrdenie zo zadania platí.

Uvedieme ešte iný spôsob riešenia. Využijeme kľúčovú myšlienku z
predošlého postupu (t. j. že niečo sa zmenšuje) a ukážeme, ako sa dá
napísať úsporné a elegantné riešenie:

Úlohu tiež dokazujeme sporom a navyše nech Alfamíra je taká dievčina,
ktorá tancovala s najmenej chlapcami (aspoň jedným). Nech je týchto
chalanov $n$. To znamená, že ostatné dievčiny tancovali s aspoň $n$
chlapcami. Urobíme presne takú úvahu ako na začiatku. Uvedomte si, že
predchádzajúci postup funguje bez problémov aj v tomto prípade. Teda
tiež prídeme k tomu, že existuje nejaká Betamíra, ktorá tancovala s
nanajvýš $n-1$ chlapcami. To je však spor s tým, že Alfamíra tancovala s
najmenej chlapcami. Hotovo.
",4
3c1dcaea6fbd41d8,kms,"Tomáš a Tomáš si stavajú vežu z dominových kociek. Veža pozostáva z
niekoľkých poschodí a na každom poschodí sa nachádza niekoľko kociek. Na
začiatku veža pozostáva z jedného poschodia obsahujúceho jednu kocku.
Hru začína Tomáš a následne sa s Tomášom striedajú v ťahoch. Hru vyhráva
Tomáš, ktorý ako prvý postaví 42. poschodie. V jednom ťahu spraví Tomáš
na ťahu práve jednu z nasledovných možností:

1.  Vyberie si poschodie, na ktorom je aspoň jedna kocka, a počet kociek
    na tomto poschodí strojnásobí.

2.  Vyberie si poschodie, na ktorom je aspoň jedna kocka, a pridá tam 5
    kociek.

3.  Pokiaľ je na najvrchnejšom poschodí počet kociek deliteľný 17, môže
    vytvoriť nové poschodie, na ktoré uloží jednu sedemnástinu kociek z
    poschodia pred ním.

Keď už ich veža mala 17 poschodí, prišiel Miro, vežu im zbúral a zadal
im nasledovnú úlohu: Nájdite všetky funkcie
$f: \mathbb{R} \rightarrow \mathbb{R}$ také, že pre ľubovoľné dve reálne
čísla $x$, $y$ platí $$f(x + y)f(x^2 -xy + y^2) = x^3 + y^3.$$
","Po chvíľke zamyslenia zistíme, že ak hru niekto môže vyhrať, tak je to
Tomáš. Tak poďme na to.

Predpokladajme že Tomáš má víťaznú stratégiu, ľahko si rozmyslíme, že
potom už musí platiť veľmi jednoducho BUM!!, PRÁSK!, TRESK!!!, !!!\...

Hmmmmmmm, vežu už nevidíme, riešenie nemá zmysel, tak poďme aspoň nájsť
zmysel funkcionálky.

Na začiatok dosaďme[^1] postupne $[0,0], [1,0]$: $$\begin{align*}
f(0)f(0)&=0, \\
f(1)f(1)&=1.
\end{align*}$$ Z prvého vidíme, že $f(0)=0$, a z druhého, že
$f(1)=\pm1$. Ďalej dosadením $[x,0], [x,x]$: $$\begin{align*}
f(x)f(x^2)&=x^3, \\
f(2x)f(x^2)&=2x^3.
\end{align*}$$ Z prvej rovnosti vidíme, že ak $x\neq0$ tak $f(x)\neq0$.
To nám umožní dať beztrestne do rovnosti výrazy $f(x^2)$ z oboch rovníc,
za predpokladu $x\neq0$: $$\begin{align*}
\frac{2x^3}{f(2x)}=f(x^2)&=\frac{x^3}{f(x)}, \\
2f(x)=f&(2x)
\end{align*}$$ a zároveň určiť, že funkcia musí byť nepárna (s využitím
dosadenia $[-x,0]$, $f(0)=0$ a za predpokladu $x\neq0$):
$$\begin{align*}
f(-x)=\frac{-x^3}{f(x^2)}=-\frac{x^3}{f(x^2)}=-f(x).
\end{align*}$$ Ďalší krok bude všimnúť si rovnosť
$x^3+y^3=(x+y)(x^2-xy+y^2)$. Zvolením $[x,1-x]$ dosiahneme $x+y=1$, a
teda dosiahneme rovnaké výrazy, s ktorými sa dá ďalej pracovať:
$$\begin{align*}
f(1)f(x^2-x(1-x)+(1-x)^2) &= x^2-x(1-x)+(1-x)^2, \\
f(1)f(3x^2-3x+1) &= 3x^2-3x+1.
\end{align*}$$ Definičný obor funkcie $3x^2-3x+1$ je
$\langle 1/4, \infty)$. Predpokladajme teraz, že $f(1)=1$. Pre
$t \geq 1/4$ môžeme spraviť substitúciu $3x^2-3x+1=t$ a z toho máme
$f(t)=t$ pre $t \geq 1/4$. To vieme rozšíriť na všetky kladné čísla
využitím vzťahu $2f(x)=f(2x)$. Najprv na interval $\langle 1/8, 1/4)$,
následne na $\langle 1/16, 1/8)$, $\ldots$ (v poriadnom dôkaze využijeme
indukciu). S využitím nepárnosti a $f(0)=0$ dostávame $f(x)=x$. Podobne
pre $f(1)=-1$ dostávame $f(x)=-x$.

Skúškou overíme, že funkcie $f(x)=x$ a $f(x)=-x$ sú naozaj riešeniami.

[^1]: $[a,b]$ bude značiť dosadenie $x=a, y=b$
",9
a413e0fe460e2bc7,kms,"Zatiaľ, čo Turci pri Moháči márne hľadali svojho sultána, uhorskí
generáli domýšľali novú vojenskú taktiku, ktorou by získali prevahu nad
nepriateľom. Šlo o štvorcovú formáciu s krycím názvom , v ktorej by
podľa istých pravidiel spolu bojovalo niekoľko šermiarov s bielymi a
čiernymi štítmi ako jeden celok. Žiaden generál však nevedel
predpovedať, či táto formácia môže byť dostatočne veľká na to, aby
porazila Turkov. A to i napriek tomu, že sa im podarilo daný problém
zúžiť na nasledovnú úlohu:

Majme štvorcovú tabuľku zloženú z $n \times n$ menších štvorčekov. Každý
štvorček je zafarbený buď nabielo, alebo načierno. Pre každú dvojicu
stĺpcov a každú dvojicu riadkov platí, že štyri štvorčeky ich prieniku
nesmú byť jednej farby. Aké najväčšie môže byť $n$?
","Najväčšie možné $n$ je $4$. Dokážeme, že pre tabuľku $4 \times 4$ sa nám
podarí nájsť vhodné zafarbenie a pre $n$ väčšie ako $4$ také zafarbenie
sa nedá nájsť.

Pre $n = 4$, takéto vhodné zafarbenie vieme nájsť, stačí skontrolovať,
že všetky štvorice štvorčekov, ktoré sú prieniky dvoch riadkov a dvoch
stĺpcov (Akoby tvoria rohy obdĺžniky) majú aspoň jeden štvorček z každej
farby.

Pre $n$ väčšie ako $4$, vždy môžeme nájsť tabuľku veľkosti $5 \times 5$
v tabuľke $n \times n$. Ak dokážeme, že nemôžeme nájsť vhodné zafarbenie
pre $n = 5$, tak nebudeme môcť nájsť ani vhodné zafarbenie pre $n > 5$.

V tabuľke $5 \times 5$ má každý riadok a stĺpec $5$ štvorčekov. Teda v
každom riadku a stĺpci budú aspoň $3$ čierne štvorčeky alebo aspoň $3$
biele štvorčeky. Povieme, že stĺpec alebo riadok má dominantnú čiernu
alebo bielu farbu.

Keďže máme $5$ stĺpcov, tak aspoň tri z nich budú mať rovnakú dominantnú
farbu. Môžeme predpokladať že táto dominantná farba je čierna a prvé $3$
stĺpce majú čiernu dominantnú.

Keď nakreslíme prvé dva stĺpce, tak najviac jeden riadok môže mať dva
čierne štvorčeky, inak by sme mali prienik ktorý má $4$ štvorčeky
rovnakej farby. Vždy tam bude riadok s dvomi čiernymi štvorčekmi, takže
to musí vyzerať ako na našom obrázku, len riadky môžu byť
poprehadzované.

Keď chceme pridať $3$ čierne štvorčeky do tretieho stĺpca, nemôžeme dať
čierny štvorček do toho istého riadku, kde už sú dva čierne štvorčeky.
Keby štvorček $x$ bol čierny, tak ostatné $4$ štvorčeky v tomto stĺpci
by museli byť biele. Ale predpokladali sme, že v tomto stĺpci sú $3$
čierne štvorčeky. Teda štvorček označený $x$ bude určite biely.

Teda $3$ zo $4$ štvorčekov $y$ budú čierne. A teda buď $1.$ a $4.$
riadok alebo $2.$ a $3.$ riadok budú mať čierne štvorčeky v treťom
stĺpci a vznikne v tých dvoch riadkoch prienik z dvoma stĺpcami tej
istej farby. Teda pre $n$ väčšie ako $4$, nemôžeme nájsť také
zafarbenie, kde ani jeden prienik pozostávajúci zo štyroch štvorčekov
nie je jednofarebný.
",4
6bf48e6ac9c2b521,kms,"Ak súčet odporov dvoch strán trojuholníka vynásobíme odporom tretej
strany, dostaneme výsledok $\SI{96}{\ohm\squared}$. Ak túto operáciu
urobíme aj pri ostatných dvoch spôsoboch výberu prvej a druhej strany,
dostaneme výsledky $91$ a $\SI{75}{\ohm\squared}$. Určte súčet odporov
strán trojuholníka, ak odpor strany je vždy kladné reálne číslo.
","Veľkosti odporu strán trojuholníka si označíme $a, b, c$. Našou úlohou
je zistiť hodnotu súčtu $a+b+c$. Informácie zo zadanie vieme prepísať
ako $3$ rovnice o $3$ neznámych: $$\begin{align*}
    a(b+c) &= 96,\\
    b(a+c) &= 91,\\
    c(a+b) &= 75.
\end{align*}$$ Ľavé strany rovníc si môžeme upraviť na: $$\begin{align}
ab+ac &= 96  \label{u2eq1},\\
 ab+bc &= 91 \label{u2eq2},\\
 ac+bc &= 75 \label{u2eq3}.
\end{align}$$ Skúsime si vyjadriť hodnotu $bc$. Najskôr odčítame rovnicu
$\eqref{u2eq2}$ od $\eqref{u2eq1}$ a dostaneme $$\begin{align}
    ab+ac-ab-bc &= 96-91, \nonumber\\
    ac-bc &= 5. \label{u2eq4}
\end{align}$$ Teraz môžeme rovnicu $\eqref{u2eq4}$ odčítať od
$\eqref{u2eq3}$ a dostaneme: $$\begin{align}
    ac+bc-ac+bc &= 75-5, \nonumber\\
    2bc &= 70, \nonumber\\
    bc &= 35. \label{u2eq5}
\end{align}$$ Dosadením $\eqref{u2eq5}$ do $\eqref{u2eq2}$ a
$\eqref{u2eq3}$ získavame $$\begin{align}
    ab+35 &= 91, \nonumber\\
    ac+35 &= 75 ,\nonumber\\
    ab &= 56, \label{u2eq6}\\
    ac &= 40. \label{u2eq7}
\end{align}$$\
Teraz si môžeme z rovnice $\eqref{u2eq6}$ vyjadriť neznámu $a$ za pomoci
$b$ a následne to dosadiť do $\eqref{u2eq7}$, z ktorej vieme vyjadriť
neznámu $b$ za pomoci $c$. $$\begin{align}
    a &= \frac{56}{b},\nonumber\\
    \frac{56c}{b} &= 40,\nonumber\\
    \frac{56c}{40} &= b.\label{u2eq8}
\end{align}$$ A napokon dosadením tejto rovnice do $\eqref{u2eq5}$
získame hodnotu $c$ ako $$\begin{align*}
    \frac{56c^2}{40} &= 35,\\
    c^2 &= 25,\\
    c^2 -25 &= 0,\\
    (c+5)(c-5) &= 0.
\end{align*}$$ Vyšlo nám, že buď $c=5$ alebo $c=-5$. Zo zadania ale
vieme, že odpory sú kladné reálne čísla, čiže zostáva len možnosť $c=5$.
Dosadením do $\eqref{u2eq5}$ a $\eqref{u2eq7}$ rovnice získame hodnoty
$a$ a $b$. $$\begin{align*}
    5b &= 35,\\
    5a &= 40,\\
    b &= 7,\\
    a &= 8.
\end{align*}$$ Súčet odporov trojuholníka je
$5+7+8 = \SI{20} {\ohm\squared}$.
",2
1dace39ea5ac4fd6,kms,"Diana neverila Jožovi, že sú obsahy trojuholníkov $ABS$ a $ACD$ na jeho
tanieri zhodné a tak sa ich rozhodla odvážiť. Pri tomto úkone sa jej
akurát tak podarilo úspešne rozbiť Veronike váhu. Veronike tak neostáva
nič iné, iba si objednať novú sadu[^1] závaží.

Hmotnosť každého závažia môže byť ľubovoľné kladné reálne číslo.
Veronika chce, aby sa jej závažia dali rozdeliť na $5$ kôpok, z ktorých
každá váži rovnako veľa. Podobne chce aj to, aby sa závažia dali takto
rozdeliť na $9$ rovnako vážiacich kôpok. Najmenej koľko závaží musí
Veronika objednať? Aké hmotnosti majú mať?

[^1]: Za sadu považujeme ľubovoľný kladný počet závaží ľubovoľnej
    hmotnosti.
","Na riešenie úloh ako je táto, je potrebné myslieť na to, že nestačí len
nejaké riešenie nájsť, ale aj dokázať, že toto riešenie je najlepšie
možné. V našom prípade to znamená nájsť najmenší počet závaží, ktoré
vieme rozdeliť na $5$ a zároveň aj $9$ rovnako vážiacich kôpok. Taktiež
treba dokázať, že menší počet závaží by sme takýmto spôsobom nevedeli
rozdeliť.

Označme $M$ hmotnosť všetkých závaží, $x=\frac{M}{5}$ hmotnosť kôpky pri
rozdelení na $5$ kôpok, podobne $y=\frac{M}{9}$. Medzi $x$ a $y$ je teda
takýto vzťah: $x=\frac{9y}{5}$.

Poďme nájsť najmenší možný počet závaží. Keďže celkovú hmotnosť delíme
na deväť častí, závaží musí byť aspoň deväť. Je zrejmé, že deväť závaží
s rovnakou hmotnosťou nevieme rozdeliť do piatich rovnako ťažkých kôpok.
Pozrime sa, čo sa stane, ak by závaží bolo $10$. Pri rozdelení na deväť
častí by osem kôpok tvorilo práve jedno závažie s hmotnosťou $y$. Dve
závažia by tvorili deviatu kôpku. Ak by sme takúto sadu závaží chceli
rozdeliť do piatich kôpok, určite by na niektorej z nich boli aspoň dve
s hmotnosťou $y$. To by ale znamenalo, že súčet hmotností závaží na
tejto kôpke by bol aspoň $2y$. My ale vieme, že $x = \frac{9y}{5} < 2y$.

Z tohto dôvodu chceme mať nanajvýš $5$ závaží s hmotnosťou $y$. Koľko
závaží na to potrebujeme? Po podobných úvahách ako v predchádzajúcom
odseku prídeme na to, že potrebujeme aspoň $13$ závaží. Lebo pri
rozdelení na $9$ kôpok máme najviac $5$ závaží s hmotnosťou $y$, teda na
aspoň $4$ kôpkach musia byť aspoň $2$ závažia. Poďme zistiť, či nám bude
toľkoto závaží stačiť.

Majme $5$ závaží s hmotnosťou $y$.[^1] Okrem nich potrebujeme $8$ iných
závaží, ktoré majú spĺňať nasledujúce podmienky:

- závažia sa dajú rozdeliť na $4$ kôpky s hmotnosťou $y$

- závažia sa dajú rozdeliť na $5$ kôpok s rovnakou hmotnosťou

Tieto podmienky spĺňa napríklad takáto sada: $y$, $y$, $y$, $y$, $y$,
$\dfrac{4y}{5}$, $\dfrac{4y}{5}$, $\dfrac{4y}{5}$, $\dfrac{4y}{5}$,
$\dfrac{y}{5}$, $\dfrac{y}{5}$, $\dfrac{y}{5}$, $\dfrac{y}{5}$.

Ukážme si ešte, ako sa dá rozdeliť na $5$ respektíve $9$ kôpok.

- rozdelenie na $9$ kôpok: $5$ kôpok po $y$, $4$ kôpky po
  $\dfrac{4y}{5}+\dfrac{y}{5}$

- rozdelenie na $5$ kôpok: $4$ kôpky po $y+\dfrac{4y}{5}$, $1$ kôpka
  $y+\dfrac{y}{5}+\dfrac{y}{5}+\dfrac{y}{5}+\dfrac{y}{5}$

Týmto sme dokázali, že Veronike bude stačiť objednať $13$ závaží s
vyššie uvedenými hmotnosťami.

[^1]: Hľadáme jednu konkrétnu sadu závaží, preto ak nájdeme riešenie,
    úlohu nemusíme riešiť pre iné prípady.
",4
07de531b9d237e4d,kms,"Ako tak sedel Krtko na pláži po tom, čo odviedli Incitata, zacnelo sa mu
za domovom, a tak siahol do kade, ktorú si priniesol z domu. Vylovil
odtiaľ Mirovu prednášku o funkcionálnych rovniciach. Tak sa potešil, že
si rovno aj jeden príklad vyriešil.

Nájdite všetky funkcie $f:\mathbb{R}\rightarrow \mathbb{R}$, ktoré pre
všetky $x,y\in\mathbb{R}$ spĺňajú
$$f(f(x-y)) = f(x)f(y) - f(x) + f(y) - xy.$$
","Na prvý pohľad si všimneme, že skúmaná rovnica je pomerne symetrická, a
teda zámenou premenných nám tam zostanú rovnaké výrazy, ktoré sa môžu
navzájom pekne poodčitovať. Skúsme teda dosadenia $$\begin{equation*}
    (x,\ y)\in\{(t,\ 0),\ (0,\ t),\ (-t,\ 0),\ (0,\ -t)\}\text.
\end{equation*}$$ Dostaneme z nich nasledovné štyri podmienky:
$$\begin{align}
    f(f(t))&=f(t)f(0)-f(t)+f(0)\text,\label{p0}\\
    f(f(-t))&=f(0)f(t)-f(0)+f(t)\text,\label{0p}\\
    f(f(-t))&=f(-t)f(0)-f(-t)+f(0)\text,\label{m0}\\
    f(f(t))&=f(0)f(-t)-f(0)+f(-t)\text.\label{0m}
\end{align}$$ Všimnime si, že sčítaním
[\[p0\]](#p0){reference-type=""eqref"" reference=""p0""} a
[\[0p\]](#0p){reference-type=""eqref"" reference=""0p""} nám vypadne pomerne
veľa členov. Podobne aj sčítaním [\[m0\]](#m0){reference-type=""eqref""
reference=""m0""} a [\[0m\]](#0m){reference-type=""eqref"" reference=""0m""}.
Poďme to teda urobiť: $$\begin{align*}
    f(f(t))+f(f(-t))&=2f(0)f(t)\text,\\
    f(f(-t))+f(f(t))&=2f(0)f(-t)\text.
\end{align*}$$ Keďže sa ľavé strany dvoch rovníc vyššie rovnajú, musia
sa rovnať aj ich pravé strany. Dostávame tak z toho $$\begin{align}
    2f(0)f(t)&=2f(0)f(-t)\text,\nonumber\\
    2f(0)\big(f(t)-f(-t)\big)&=0\text.\label{cond1}
\end{align}$$ Podobným postupom však vieme získať ešte jednu informáciu.
Sčítajme [\[p0\]](#p0){reference-type=""eqref"" reference=""p0""} s
[\[m0\]](#m0){reference-type=""eqref"" reference=""m0""} a taktiež
[\[0p\]](#0p){reference-type=""eqref"" reference=""0p""} s
[\[0m\]](#0m){reference-type=""eqref"" reference=""0m""}. Dostaneme tak
$$\begin{align*}
    f(f(t))+f(f(-t))&=f(t)f(0)+f(-t)f(0)-f(t)-f(-t)+2f(0)\text,\\
    f(f(-t))+f(f(t))&=f(0)f(t)+f(0)f(-t)-2f(0)+f(t)+f(-t)\text.
\end{align*}$$ Opäť sa rovnajú ľavé strany, a teda môžeme porovnať
strany pravé, z čoho vyplýva, že $$\begin{align}
    f(0)f(t)+f(0)f(-t)-2f(0)+f(t)+f(-t)&=f(t)f(0)+f(-t)f(0)-f(t)-f(-t)+2f(0)\text,\nonumber\\
    2\big(f(t)+f(-t)-2f(0)\big)&=0\text.\label{cond2}
\end{align}$$ Z podmienok [\[cond1\]](#cond1){reference-type=""eqref""
reference=""cond1""} a [\[cond2\]](#cond2){reference-type=""eqref""
reference=""cond2""} by sme teraz chceli dokázať, že $f(0)=0$. Pre spor
teda predpokladajme, že $f(0)\neq0$. Potom z
[\[cond1\]](#cond1){reference-type=""eqref"" reference=""cond1""} máme, že
$\forall t\in\mathbb R:\ f(t)=f(-t)$ -- inými slovami, že $f$ je párna.
Keď to ale dosadíme do [\[cond2\]](#cond2){reference-type=""eqref""
reference=""cond2""}, dostaneme, že $\forall t\in\mathbb R:\ f(t)=f(0)$ --
čiže $f$ je konštantná. Po dosadení do rovnice zo zadania tak máme, že
$\forall x,\ y\in\mathbb R:\ c=c^2-xy\iff c-c^2=-xy$. To však zjavne
neplatí, keďže $c-c^2$ je konštanta a $-xy$ dosahuje viac ako jednu
hodnotu. Preto nutne $f(0)=0$.

Znamená to teda, že $0$ nám vie výrazne zjednodušiť prácu. Na pravej
strane sme ju už využili dostatočne, skúsme preto teraz ľavú stranu, a
teda dosadenie $[t,\ t]$: $$\begin{align}
    0&=f(t)f(t)-f(t)+f(t)-t^2\text,\nonumber\\
    0&=f\ ^2(t)-t^2\text,\nonumber\\
    0&=\big(f(t)-t\big)\big(f(t)+t\big)\text.\label{sucin}
\end{align}$$ Dostali sme teda, že pre každé $t\in\mathbb R$ platí buď
$f(t)=t$ alebo $f(t)=-t$. Treba si však uvedomiť, že to neznamená, že
jediné možnosti riešenia sú funkcie $f(x)=x$ a $f(x)=-x$, pretože
napríklad $f(x)=|x|$ týmto dvom podmienkam tiež vyhovuje. Ako ďalší
exotický príklad by sme si mohli dať funkciu $f$, ktorá celé čísla
nezmení a necelé čísla nahradí opačným číslom, čiže $f(3)=3$, ale
$f\left(-\frac1{17}\right)=\frac1{17}$. Úloha s podobným zádrheľom sa už
v KMS vyskytla štyri roky dozadu, môžete si ju pozrieť
[tu](https://kms.sk/ulohy/zadania/1514/)[^1].

Ako sa s tým teda vysporiadame? Nuž, predpokladajme, že existuje
$t_0\in\mathbb R$, pre ktoré $f(t_0)=t_0$ a pozrime sa, čo sa potom deje
v [\[p0\]](#p0){reference-type=""eqref"" reference=""p0""}: $$\begin{align*}
    \text{ĽS} &= f(f(t_0)) = f(t_0) = t_0\text,\\
    \text{PS} &= -f(t_0) = -t_0\text.
\end{align*}$$ Keďže ale ľavá a pravá strana rovnice sa musia rovnať,
dostávame, že $t_0=0$. Z toho ale vyplýva, že pre všetky ostatné reálne
čísla $t$ vzťah $f(t)=t$ neplatí, čiže na základe
[\[sucin\]](#sucin){reference-type=""eqref"" reference=""sucin""} pre všetky
$t\neq0$ musí platiť $f(t)=-t$. No ale my vieme, že $f(0)=0=-0$, a tak
$\forall t\in\mathbb R:\ f(t)=-t$. Jediným vyhovujúcim kandidátom je
preto funkcia $f(x)=-x$, o ktorej sa skúškou ľahko presvedčíme, že
vyhovuje.

[^1]: <https://kms.sk/ulohy/zadania/1514/>
",9
47fd4bf579e73a78,kms,"Magalhãesa na mori zastihla silná búrka. Aby sa flotila zachránila,
zavolal si pobočníka Enrique de Malacca, najmúdrejšieho zo všetkých
námorníkov. Enrique sa zamyslel a rozhodol sa, že vypočíta súradnice
miesta, na ktorom bezpečne prečkajú búrku.

Enrique si zavrel vo svojej kajute a na dvere kriedou napísal trojicu
navzájom rôznych prirodzených čísel $(a,b,c)$, pre ktorú platilo
$a+b+c=123\,456\,789$. Potom začal opakovať nasledovnú operáciu: Keď
bola na dverách trojica čísel $(x,y,z)$, tak na dvere napísal trojicu
$(y+z-x,z+x-y,x+y-z)$ a trojicu $(x,y,z)$ počas toho zmazal. Dokážte, že
bez ohľadu na to, akú trojicu čísel si Enrique napísal na začiatku na
dvere, sa po $26$ krokoch bude na dverách nachádzať aspoň jedno záporné
číslo.
","Na začiatok uvedieme jednoduché a stručné riešenie nevyžadujúce veľké
matematické vedomosti.

Nech $a>b>c$. Zo zadania zrejme musia byť rôzne. V druhom kroku budeme
mať trojicu $(b+c-a,a+c-b,a+b-c)$. Všimnime si niekoľko vecí, napríklad,
že súčet sa nezmení ($=123456789$), alebo že budú usporiadané
následovne: $$a+b-c>a-b+c=c+a-b>c-a+b.$$ Všimnime si, že ak označíme
$k=b-c$ a $l=a-b$, tak $a-c=k+l$ a $(a+b-c)-(c-a+b)=2k+2l$, a teda sa
vzdialenosť medzi najmenším a najväčším napísaním číslom zdvojnásobila.

Keďže platí $a>b>c$, tak nutne musí aj $a\geq c+2$, a preto po $26$
krokoch budeme mať vzdialenosť medzi najväčším a najmenším napísaním
číslom aspoň $2\cdot 2^{26} = 134217728>123456789$. Keďže súčet musí byť
rovný $123456789$ a platí, že najväčšie napísané číslo je aspoň o
$134217728$ väčšie ako najmenšie napísané číslo, tak nutne najmenšie
musí byť záporné.

**Iné riešenie:**

V tomto riešení sa budeme pozerať na problém s trochu náročnejšími
kladivami, a síce je komplikovanejšie ako prvé, dodáva však iný pohľad
na problém.

Na zadanie sa pozrieme ako na rovinu danú bodmi
$(123456789,0,0),(0,123456789,0),(0,0,123456789)$. Tá zjavne spĺňa
vlastnosť, že všetky body v rovine majú súčet súradníc rovný
$123456789$. Pre jednoduchosť budeme v celom následujúcom riešení
uvažovať rovnobežnú rovinu danú $E_1=(1,0,0),E_2=(0,1,0),E_3=(0,0,1)$ a
súradnice uvažovaných bodov budú
$(a,b,c)=\frac{(x,y,z)}{123456789}, x,y,z\in \mathbb{Z}$. Tieto body
majú teraz požadované vlastnosti a budeme ich nazývať prípustné.

Každý bod $(a,b,c)$ v tejto rovine vieme napísať ako barycentrickú
kombináciu $a E_1+ bE_2 +cE_3$, kde $a+b+c=1$. Budeme uvažovať súradnice
zapísané v barycentrickej sústave, ktoré sú zhodou okolností aj
súradnice kartézske. Dokážeme, že body $A=(a,b,c)$,
$A'=(b+c-a,a+c-b,a+b-c)$ a $T$ (ťažisko trojuholníka $E_1E_2E_3$) ležia
na priamke, ba čo viac, nájdeme aj pomer vzdialeností. Mimochodom
$T=\frac{E_1+E_2+E_3}{3}$. Zoberme kombináciu
$\frac{2}{3}A+\frac{1}{3}A'=\frac{2}{3}(a,b,c)+\frac{1}{3}(b+c-a,a+c-b,a+b-c)=\frac{1}{3}(a+b+c,a+b+c,a+b+c)=\frac{1}{3}(1,1,1)=T$.
Čo znamená, že vskutku tie body ležia na priamke a navyše vieme, že pre
vzdialenosti platí $2|AT|=|A'T|$, tj. vzdialenosť od ťažiska sa
zdvojnásobí.

Ešte k dokončeniu riešenia treba ukázať, že bod $A^{26}$ bude mimo
trojuholníka $E_1E_2E_3$, bez ohľadu na pôvodnú voľbu bodu $A$
(samozrejme s podmienkami zo zadania). Čo je kus škaredšie ako prvá časť
druhého riešenia, ale treba ju zrobiť.

Uvažujme trojuholník s bodmi $K,L,M$ takými, že sa nachádzajú na
spojniciach $TE_i$ a zároveň ich vzdialenosť od ťažiska je
$\sqrt{(1/3^2+1/3^2+(2/3)^2)}/2^{26}$, tj. $K^{26}=E_1$, $L^{26}=E_2$ a
$M^{26}=E_3$. Uvedomme si, že vskutku pri párnej mocnine máme bod na
spojnici $TE_i$. Prepíšme ich vzdialenosť od ťažiska na zlomok s
menovateľom $123456789$:
$$\frac{\sqrt{(1/3^2+1/3^2+(2/3)^2)}/2^{26}\cdot123456789}{123456789} \leq \frac{1.503}{123456789},$$
(označme to ako $c$). Vzdialenosť bodov $T$ a $E_i$ je
$\sqrt{(\frac{2}{3})^2+(\frac{1}{3})^2+(\frac{1}{3})^2}=\sqrt{\frac{6}{9}}=\sqrt{\frac{2}{3}}$
(označme to ako $f$) .

Teda trojuholník, v ktorom sa musí nachádzať prípustný bod, je
trojuholník $KLM$. (Prečo? Lebo inak po $26$ krokoch sa dostaneme mimo
trojuholníka $E_1E_2E_3$, a teda určite bude jedno číselko záporné.)
Ešte raz uvedieme ako nájdeme body $K,L,M$ v závislosti od $c$ a $f$:
$$K=\left(\left(1-\frac{c}{f}\right)T+\frac{c}{f}E_1\right),\ L=\left(\left(1-\frac{c}{f}\right)T+\frac{c}{f}E_2\right),\ M=\left(\left(1-\frac{c}{f}\right)T+\frac{c}{f}E_3\right).$$
Pozrime sa na súradnice $K$ a odhadneme ich zhora aj zdola, aby sme
nemuseli počítať s presným výsledkom. Pri $E_1$ bude:
$$\frac{41152264.2}{123456789}\leq\frac{1}{3}\left(1-\frac{1.503}{123456789}\sqrt{\frac{3}{2}}\right)+\frac{1.503}{123456789}\sqrt{\frac{3}{2}}\leq \frac{41152264.3}{123456789}$$
a pre $E_2$ a $E_3$ budú
$$\frac{41152262.2}{123456789}\leq\frac{1}{3}\left(1-\frac{1.503}{123456789}\sqrt{\frac{3}{2}}\right)\leq \frac{41152262.4}{123456789}.$$
Analogicky pre $L,M$. Je zrejmé, že v danom trojuholníku nie je iný
prípustný bod ako $T$ a ten má všetky tri súradnice rovnaké. Teda žiaden
prípustný bod zo zadania nie je vo vnútri trojuholníka $KLM$, a preto
ľubovoľný začiatočný bod $A$ vskutku po $26$ krokoch musí vyletieť z
trojuholníka $E_1E_2E_3$, čo sme chceli dokázať.

***Poznámka.*** Na našej stránke v html vzorákoch nájdete ešte jeden
prístup k tejto úlohe, ktorý je viac vysokoškolský. Keby niekoho
zaujímalo dozvedieť sa niečo nové z pokročilejšej matematiky, tak tam
nájde riešenie pomocou matíc.
",7
36fe2061b7388c14,kms,"Keď sa im vďaka Krtkovi podarí vyriešiť problém so závlahou, Mária
Terézia vytiahne obrovský papier a podujme sa kresliť plán novej
školskej reformy. Krtko, povzbudený svojimi úspechmi, nezaváha ani na
chvíľu a okamžite sa k nim pripojí.

Nech $O$ je stred kružnice opísanej trojuholníku $ABC$. Kružnica opísaná
$AOB$ pretína priamky $BC$ a $AC$ postupne v bodoch $P$ a $Q$
($P\neq B$, $Q \neq A$). Dokážte, že $O$ je ortocentrum trojuholníka
$CPQ$.
","Pozrime sa, čo od nás vlastne chce zadanie -- dokázať, že priesečník
kolmíc na priamky $BC$ a $AC$ (osí strán $AC$ a $BC$) je ortocentrom
trojuholníka, ktorého dve strany sú zhodou okolností časti týchto
priamok. To však znamená, že tieto kolmice musia byť výšky tohoto
trojuholníka!

Poďme teda dokázať, že osi strán $BC$ a $AC$ prechádzajú vrcholmi $Q$ a
$P$. Alebo radšej naopak -- ukážme, že priesečníky osí strán $AC$ a $BC$
s priamkami $BC$, $AC$ ležia na kružnici opísanej trojuholníku $AOB$.
Keďže kružnica s priamkou majú najviac dva priesečníky, bude jasné, že
tieto priesečníky budú práve body $P$ a $Q$.

Pozrime sa na trojuholníky $AOB$, $BOC$ a $COA$. Všetky sú rovnoramenné,
a preto označme uhly pri ich základniach postupne
$\alpha,\,\beta,\,\gamma$. Všimnime si, že pri vrchole $C$ máme teraz
uhol $\beta+\gamma$. Zároveň, súčet uhlov trojuholníka $ABC$ je
$2\alpha+2\beta+2\gamma$, čiže $\alpha+\beta+\gamma=90^\circ$.

Označme $S$ stred strany $BC$. Ďalej označme $W$ priesečník osi $BC$ so
stranou $AC$. Potom máme pravouhlý trojuholník $SCW$ s uhlami $90^\circ$
(pri $S$) a $\beta+\gamma$ (pri $C$), čiže posledný uhol, pri $W$, musí
byť $\alpha$.

*Pokiaľ $A,B,O,W$ v tomto poradí tvoria štvoruholník:* V štvoruholníku
$ABOW$ máme tým pádom pri tomto vrchole uhol $180^\circ-\alpha$. My sme
si však uhol pri $B$ v tomto štvoruholníku definovali ako $\alpha$.
Protiľahlé uhly v $ABOW$ teda dávajú dokopy $180^\circ$, z čoho plynie,
že tento štvoruholník je tetivový, a teda $W=Q$.

*Inak:* Obvodový uhol nad $AO$ sme definovali ako $\alpha$, čiže z
$\sphericalangle ABO=\sphericalangle AWO=\alpha$ plynie, že $A,B,O,W$
stále tvoria tetivový štvoruholník (z vety o obvodovom uhle).

Analogicky tento dôkaz dokončíme aj pre $P$.

*Poznámka: Všimnime si, že naše úvahy fungujú aj pokiaľ by jeden z uhlov
$\alpha,\,\beta,\,\gamma$ bol záporný, čo by zodpovedalo situácii, kedy
je $ABC$ tupouhlý, a teda $O$ neleží v jeho vnútri. V tom prípade sa
dokonca môže stať, že v trojuholníku $SCW$ nebudeme brať uhol pri $C$
ako $\beta+\gamma$, ale $180^\circ-\beta-\gamma$. V takom prípade však
$180^\circ=2\beta+2\gamma-2|\alpha|$, čiže pri $C$ máme
$90^\circ-|\alpha|$, z čoho rovnako dostaneme $\alpha$ pri $W$ ako
pôvodne.*
",7
3c14fb7da9c77fc0,kms,"Moreplavec Fernão de Magalhães si pred plavbou na svoju loď naložil
$100$ sudov s čerstvou chrumkavou kapustou postupne s hmotnosťami
$10,\ 20,\ 30,\ \dots,\ 1000$ kilogramov. Bohužiaľ, kapusta mu v
niekoľkých sudoch skvasila, čím prišla o svoju chrumkavosť. Jeho
pobočník Enrique de Malacca mu však po tom, ako sa na lodi popýtal
ostatných námorníkov, čo vedia o sudoch, oznámil: Zistite, koľko najviac
sudov mohlo Magalhãesovi skvasiť.
","Vieme, že niekoľko sudov s kapustou sa pokazilo a že zo zvyšných sudov
sa dá vybrať $19$ takých, že majú dokopy aspoň $14060$ kilogramov. Keďže
nevieme ktoré sudy presne sa pokazili, musíme rátať s najhorším možným
prípadom -- že sa pokazili tie najťažšie sudy. Nič nám nebráni zaradom
skúšať odoberať najťažšie sudy a pozerať sa, či zo zvyšných stále ešte
vieme vybrať $19$ s dostatočnou váhou.

Toto skúšanie nie je príliš náročné -- vždy vezmeme $19$ najťažších
sudov ktoré sa nepokazili a pozrieme sa akú majú spolu váhu. Ak raz
narazíme na situáciu kedy sa pokazilo $n$ sudov a zo zvyšných sudov $19$
najťažších nemá váhu aspoň $14060$ kilogramov, vieme, že $n$ je príliš
veľké a muselo sa pokaziť menej sudov.

Skúšať zaradom všetky možnosti až kým nenarazíme na tú správnu vie byť
ale celkom otrava, môžeme si to teda ešte zjednodušiť. Predpokladáme, že
nastal najhorší možný prípad, teda že sa pokazili najťažšie sudy
$1000,\ 1000-10,\ \dots,\ 1000-10n+10)$. Hľadáme vlastne postupnosť $19$
za sebou idúcich sudov
$1000-10n,\ 1000 - 10n - 10,\ \dots,\ (1000 - 10n - 180)$ so súčtom váh
ktorý je väčší alebo rovný $14060$. Túto nerovnosť vieme zapísať pomocou
počtu pokazených sudov $n$ takto:

$$(1000 - 10n) + (1000 - 10n - 10) + \cdots + (1000 - 10n - 180) \geq 14060$$
$$19000 - 190n - 10 - 20 - \cdots - 180 \geq 14060$$
$$17290 - 190n \geq 14060$$ $$17 \geq n$$

Z toho vyplýva, že $n$ musí byť menšie alebo rovné $17$, preto sa mohlo
pokaziť najviac $17$ sudov.
",1
2fd98ab5d4310aca,kms,"Keď sa David osprchoval, išiel sa so svojou partiou naraňajkovať do
najbližšej Blagovgradskej jedálne. Kým čakali na svoje jedlo, Nina si
všimla, že na stole stojí jedna modrá a jedna zelená váza, pričom obe
majú štvorcovú podstavu. Taktiež boli na stole dve servítky zložené do
zhodných rovnoramenných pravouhlých trojuholníkov. Jednotlivé vázy sa
dali na tieto servítky položiť tak, ako na obrázku
[\[fig:vazy\]](#fig:vazy){reference-type=""ref"" reference=""fig:vazy""}.
Ďalej Nina zistila, že podstava väčšej vázy má stranu dlhú
$\SI{21}{\centi\metre}$. Vedeli by ste z toho zistiť, ako veľkú stranu
mala podstava menšej vázy?
","Nazvime si našu trojuholníkovú servítku ako $ABC$ a dĺžku jej strany
$AB$ označme ako $a$, modrú vázu ako $W_1X_1Y_1Z_1$ a zelenú vázu ako
$W_2X_2Y_2Z_2$. Na začiatok sa pozrime na modrú vázu. Keďže
$\sphericalangle ABC$ a $\sphericalangle X_1BY_1$ je ten istý uhol a
$|\sphericalangle BAC|=|\sphericalangle BX_1Y_1|=90^\circ$, tak
trojuholníky $\triangle ABC$ a $\triangle X_1BY_1$ sú podobné. Preto aj
trojuholník $\triangle X_1BY_1$ je rovnoramenný, čiže $|BX_1|=|X_1Y_1|$.
O váze ale vieme, že je štvorcová, čiže $|AX_1|=|W_1X_1|=|X_1Y_1|$.
Dokopy z toho dostávame, že $|AX_1|=|X_1Y_1|=|BX_1|$, a teda, že $X_1$
je stredom úsečky $AB$. Potom už ale jasne vidíme, že strana modrého
štvorca je $m=\frac a2$.

Teraz sa povenujme zelenej váze. Keďže $\sphericalangle ABC$ a
$\sphericalangle W_2BZ_2$ je ten istý uhol a
$|\sphericalangle BAC|=|\sphericalangle BW_2Z_2|=90^\circ$, tak
trojuholníky $\triangle ABC$ a $\triangle W_2BZ_2$ sú podobné. To ale
znamená aj, že trojuholník $\triangle W_2BZ_2$ je rovnoramenný, čiže
$|BW_2|=|W_2Z_2|$. Rovnakým postupom na opačnom konci trojuholníka $ABC$
sa vieme presvedčiť, že $|CX_2|=|X_2Y_2|$. Z toho, že váza je štvorec,
ďalej vieme $|W_2Z_2|=|W_2X_2|=|X_2Y_2|$. Teraz však môžeme použiť naše
rovnoramenné trojuholníky, z čoho dostaneme, že
$|BW_2|=|W_2X_2|=|CX_2|$, čiže $W_2,X_2$ nám úsečku $BC$ rozdeľujú na
tretiny. Aká je však jej dĺžka? Úsečka $BC$ je preponou v pravouhlom
rovnoramennom trojuholníku $ABC$ s dĺžkou odvesny $a$. Môžeme teda
použiť Pytagorovu vetu, z ktorej dostaneme $$\begin{equation*}
    |BC|^2=|AB|^2+|AC|^2=a^2+a^2=2a^2\implies|BC|=\sqrt{2a^2}=\sqrt2a.
\end{equation*}$$ Nuž a keďže $W_2X_2$ tvorí tretinu úsečky $BC$, tak
strana zeleného štvorca je $z=\frac{\sqrt2}{3}a$.

Stále však nevieme, ktorá z váz má dlhšiu stranu. Zistíme to tak, že si
ich dáme do nerovnosti, v ktorej nepoznáme znamienko, a tú budeme
ekvivalentnými úpravami upravovať až do momentu, kedy to budeme vedieť
určiť.

$$\begin{align*}
    m&\stackrel{?}{\lessgtr}z,\\
    \frac a2&\stackrel{?}{\lessgtr}\frac{\sqrt2}{3}a,\tag*{$\big/\ \div a$}\\
    \frac12&\stackrel{?}{\lessgtr}\frac{\sqrt2}3,\tag*{$\big/\ ^2$}\\
    \frac14&\stackrel{?}{\lessgtr}\frac29,\tag*{$\big/\ \cdot36$}\\
    9&>8.
\end{align*}$$ *Tu ešte treba zdôrazniť, že umocnenie je ekvivalentnou
úpravou preto, že obe strany nerovnosti sú kladné. Ak by niektorá z nich
bola záporná, umocnenie nám jej platnosť vie pokaziť (napr. z $-3<2$ by
sme dostali $9<4$, čo očividne neplatí).*

Dostali sme teda, že modrá váza je väčšia. Preto platí
$\SI{21}{\centi\metre}=m=\frac a2$, z čoho máme, že
$a=\SI{42}{\centi\metre}$. Strana menšej vázy je potom ale
$z=\frac{\sqrt2}{3}a=\frac{\sqrt2}{3}\cdot\SI{42}{\centi\metre}=14\sqrt2\ \si{\centi\metre}$.

### Poznámka {#poznámka .unnumbered}

Viacerí z vás ste automaticky prehlásili, že modrá váza je väčšia ako
zelená (resp. že modrá váza má stranu dlhú ako $\SI{21}{\centi\metre}$)
bez toho, aby ste to zdôvodnili. V zadaní však toto nijak zaručené
nebolo. To, že ako prvá bola v zadaní spomenutá väčšia váza a na obrázku
bola prvá (t. j. naľavo) modrá váza, ešte neznamená, že modrá **musí**
byť väčšia. Pokojne sme ten obrázok mohli dať aj naopak. Potom by asi
oveľa väčšiemu počtu z Vás vyšiel nesprávny výsledok.

Ešte by som rád spomenul iný postup, ako ukázať, že modrá váza je
väčšia. Tento postup použili niektoré z riešení a prišiel mi zaujímavý.
Vezmeme si servítku a rozdelíme si ju na menšie trojuholníky ako na
obrázku [\[fig:compare\]](#fig:compare){reference-type=""ref""
reference=""fig:compare""}. Potom vidíme, že modrá váza tvorí
$\frac24=\frac12$ obsahu servítky a zelená zas $\frac49$ obsahu
servítky. Keďže ale $\frac12>\frac49$, modrá váza je väčšia.
",2
561448a5b57581df,kms,"Na Veronikinu oslavu a chutný koláčik prišla tiež Bea, ktorá si so sebou
priniesla aj vrecúško s $10$ mincami. Deväť z nich je obyčajných, ale
desiata je falošná -- má na oboch stranách znak. Bea vybrala z vrecúška
náhodnú mincu, hodila ju a padol na nej znak. Aká je pravdepodobnosť, že
minca, ktorou hodila, bola falošná?
","Pravdepodobnosť vieme vypočítať ako podiel priaznivých možností ku
všetkým možnostiam ktoré mohli nastať. Všetkých strán mincí, ktoré mohli
padnúť, je $20$. Každá strana každej mince mohla padnúť s rovnakou
pravdepodobnosťou $1/20$. Vieme, že padol znak. Z $20$ strán mincí vo
vrecúšku je na $11$ z nich znak. Každý zo znakov má rovnakú
pravdepodobnosť, že padol. Na falošnej minci sú $2$ z týchto znakov,
preto pravdepodobnosť, že padla táto minca je $2/11$.

Túto úlohu môžeme rátať aj všeobecnejším postupom, a to pomocou
podmienenej pravdepodobnosti. Myšlienka je podobná, ale ideme na to v
podstate opačne. Najprv sa zamyslíme, aká je pravdepodobnosť toho, že
keď Bea hodí mincu z vrecúška padne znak a bude to jeden zo znakov na
falošnej minci. Táto pravdepodobnosť je $2/20$ (stane sa to v dvoch z
$20$ prípadov).

V tejto pravdepodobnosti sú ale zahrnuté aj prípady keď namiesto znaku
padla druhá strana mince. My podľa zadania vieme, že znak padol, tieto
prípady teda potrebujeme nejako odstrániť. To dosiahneme tak, že
pravdepodobnosť, ktorú máme, predelíme pravdepodobnosťou toho, že padol
znak (na akejkoľvek minci). To je $11/20$, výsledná pravdepodobnosť teda
bude znova $\frac{2/20}{11/20}=2/11$.
",2
dd2aeef7ea1a9f61,kms,"Veronika a Cd sa chystajú na svadobnú cestu do Afriky. Veronika si
vyberá z krajín $K_3,\, K_4,\, K_5,\dots$. Pre celé číslo $n \ge 3$, sa
v krajine $K_n$ nachádza $2n$ miest
$A_1,\ A_2,\ \dots,\ A_n,\ B_1,\ B_2,\ \dots,\ B_n$. Nasledovné dvojice
miest (a žiadne iné) sú spojené priamou obojsmernou leteckou linkou:

- mesto $A_i$ s mestom $B_i$ pre každé celé $i$ ($1 \le i \le n$);

- mesto $A_i$ je spojené s mestom $A_j$ práve vtedy, keď
  $n \mid i - j + 1$ alebo $n \mid i - j - 1$;

- mesto $B_i$ je spojené s mestom $B_j$ práve vtedy, keď
  $n \mid i - j + 2$ alebo $n \mid i - j - 2$.

Veronika chce ísť len do krajiny, kde je možné spraviť okružnú cestu, na
ktorej navštívi každé mesto práve raz (a vráti sa do mesta, kde začala).
Medzi mestami sa možno presúvať len leteckými linkami. Nájdite všetky
celé čísla $n \ge 3$ také, že Veronika chce ísť do krajiny $K_n$.

*Príklad.* Pre $n = 5$ sú letecké linky práve medzi týmito dvojicami
miest:

- $\{A_1, B_1\}$, $\{A_2, B_2\}$, $\{A_3, B_3\}$, $\{A_4, B_4\}$,
  $\{A_5, B_5\}$;

- $\{A_1, A_2\}$, $\{A_2, A_3\}$, $\{A_3, A_4\}$, $\{A_4, A_5\}$,
  $\{A_5, A_1\}$;

- $\{B_1, B_3\}$, $\{B_2, B_4\}$, $\{B_3, B_5\}$, $\{B_4, B_1\}$,
  $\{B_5, B_2\}$.
","### Predslov

Najskôr sa poďme prehrýzť tým, ako sú mestá pospájané. Prvá odrážka je
pomerne jasná. Aby sme zistili, čo hovorí druhá, je dobré skúsiť si
nájsť všetky vyhovujúce dvojice $i$, $j$ opísané danou podmienkou
(kľudne aj vyskúšaním všetkých možností). Keď to spravíme, zistíme, že
sú vlastne spojené mestá $A_1$ a $A_2$, $A_2$ a $A_3$, ..., $A_{n-1}$ a
$A_n$, $A_n$ a $A_1$. Teda $A$-čkové mestá sú pospájané do kruhu.
Podobne, keď si $B$-čkové mestá usporiadame do kruhu, tak letecké linky
budú lietať ob mesto ďalej, teda medzi $B_1$ a $B_3$, $B_2$ a $B_4$,
..., $B_{n-1}$ a $B_1$, $B_n$ a $B_2$. Preto jedným pekným spôsobom, ako
si môžeme kresliť takéto krajiny je nakresliť si mestá typu $A$ do
vonkajšieho kruhu a mestá typu $B$ do vnútorného kruhu. Krajinu $K_7$
môžeme vidieť na obrázku [1](#fig:10-1){reference-type=""ref""
reference=""fig:10-1""} a niekoľko ďalších malých krajín (už bez označenia
miest) na obrázku [2](#fig:10-2){reference-type=""ref""
reference=""fig:10-2""}.

<figure id=""fig:10-1"" data-latex-placement=""H"">
<embed src=""obrazky/10-1.pdf"" style=""height:36mm"" />
<figcaption><em>Krajina <span
class=""math inline""><em>K</em><sub>7</sub></span> aj s označením
miest</em></figcaption>
</figure>

<figure id=""fig:10-2"" data-latex-placement=""H"">
<embed src=""obrazky/10-2.pdf"" style=""height:31mm"" />
<figcaption><em>Znázornenie niekoľkých malých krajín</em></figcaption>
</figure>

Táto úloha je do istej miery pekne hravá, aspoň tá časť, ktorá zahŕňa
hľadanie okružných ciest v tých krajinách, v ktorých ide spraviť. Treba
skúšať, všímať si a hľadať pekné vzory. Dosť nám pri tom pomôže to, že z
každého mesta lietajú práve tri linky. Preto práve dve z nich budú
použité v okružnej ceste a práve jedna z nich bude nepoužitá. Keď
nájdeme nejakú nepoužitú linku, tak vieme, že všetky ostatné linky,
ktoré lietajú z jej dvoch koncových miest musia byť použité. Taktiež
linka musí byť nepoužitá, keď by sme s jej použitím dostali okruh, ktorý
neprechádza všetkými mestami. Takéto a podobné úvahy nám môžu značne
pomôcť pri hľadaní okružných ciest.

Takýmto skúšaním možno prísť na to, že okružnú cestu možno spraviť vo
všetkých krajinách $K_n$, v ktorých $n$ nie je tvaru $6k + 5$. Príklady
okružných ciest v niektorých malých krajinách sú znázornené na
obrázku [3](#fig:male-ries){reference-type=""ref""
reference=""fig:male-ries""}.

<figure id=""fig:male-ries"" data-latex-placement=""H"">
<embed src=""obrazky/male-ries.pdf"" style=""height:29mm"" />
<figcaption><em>Okružné cesty pre niektoré malé
krajiny</em></figcaption>
</figure>

V našom vzorovom riešení najprv opíšeme okružné cesty v týchto
krajinách. Potom ukážeme, že pre $n = 6k + 5$ nemožno spraviť v krajine
$K_n$ okružnú cestu. V celom našom riešení budeme indexy miest brať vždy
modulo $n$. To znamená, že keď niekde napíšeme mesto $X_i$
($X \in \{A, B\}$) s indexom $i$ mimo rozsahu $1,\, 2,\, \dots,\, n$,
tak tým myslíme mesto $X_j$, pre ktoré index $j$ dáva po delení číslom
$n$ rovnaký zvyšok ako $i$. Napríklad $A_{2n+1} = A_1$,
$A_{-3} = A_{n-3}$.

### Konštrukcie

Nájsť okružnú cestu pre párne $n$ je azda najjednoduchšie. Zjavne stačí
prejsť mestami v poradí
$$A_1,\ A_2,\ B_2,\ B_4,\ \dots,\ B_{n-2},\ B_{n},\ A_{n},\ A_{n-1},\ \dots,\, A_4,\, A_3,\, B_{3},\ B_{5},\ \dots,\ B_{n-1},\ B_{1},\ A_{1}.$$

Pre $n = 6k + 3$, kde $k \ge 1$, spravíme nasledovnú okružnú cestu:

- Prechádzame mestami
  $A_{6i+1},\ A_{6i+2},\ A_{6i+3},\ B_{6i+3},\ B_{6i+5},\ B_{6i+7}$ pre
  $i$ postupne rovné $0,\, 1,\, \dots,\, k - 1$.

- Ďalej prejdeme mestami
  $A_{6k + 1},\, A_{6k + 2},\, A_{6k + 3},\, B_{6k + 3},\, B_2,\, B_4$,
  čím sa dostaneme opäť k malým indexom.

- Ešte raz prehádzame v smere rastúcich indexov mestami
  $A_{6i + 4},\, A_{6i+5},\, A_{6i+6},\, B_{6i+6},\, B_{6i+8},\, B_{6i+10}$
  pre $i$ postupne rovné $0,\, 1,\, \dots,\, k - 1$. Skončíme tak v
  meste $B_{6k + 4} = B_1$, z ktorého sa vrátime späť do mesta $A_1$,
  kde sme začali.

Konštruckiu pre $n = 3$ sme uviedli na obrázku
[3](#fig:male-ries){reference-type=""ref"" reference=""fig:male-ries""} Pre
$n = 6k + 1$, kde $k \ge 1$, spravíme nasledovnú okružnú cestu:

- Začneme najskôr s mestami
  $A_5,\ A_4,\ A_3,\ B_3,\ B_1,\ A_1,\ A_2,\ B_2,\ B_4,\ B_6$.

- Potom prechádzame mestami
  $A_{6i},\ A_{6i+1},\ A_{6i+2},\ B_{6i+2},\ B_{6i+4},\ B_{6i+6}$ pre
  $i$ postupne rovné $1,\, 2,\, \dots,\, k-1$.

- Následne prejdeme mestami $A_{6k},\ A_{6k+1},\ B_{6k+1},\ B_{6k-1}$,
  čím sa otočíme.

- Pokračujeme späť v opačnom smere
  $A_{6i+5},\ A_{6i+4},\ A_{6i+3},\ B_{6i+3},\ B_{6i+1},\ B_{6i-1}$ pre
  $i$ postupne rovné $k-1,\, k-2,\, \dots,\, 1$.

Všetky opísané postupnosti miest sú zjavne okružnými cestami.

### Nevyhovujúce krajiny

Ostávajú má už len $n = 6k + 5$, o ktorých ukážeme, že v nich nie je
možné spraviť okružnú cestu. Začneme s najmenším prípadom $n = 5$.
Krajina $K_5$ je pekne symetrická, preto môžeme celkom ľahko prebrať
všetky možnosti. BUNV (bez ujmy na všeobecnosti) okružná cesta pôjde
linkou $B_1A_1$ a stále si môžeme BUNV povedať, že pokračuje linkou
$A_1A_2$. Z toho dostávame, že linka $A_1A_5$ nebude použitá. Preto
musia byť použité linky $B_5A_5$ a $A_5A_4$. Ak by linka $A_3B_3$ nebola
použitá, tak by musela byť použitá každá z liniek $A_2A_3$, $A_3A_4$,
$B_1B_3$, $B_3B_5$, čím by sa nám použité linky uzavreli skôr ako by
prešli všetky mestá. Preto musí byť linka $A_3B_3$ použitá. Dostali sme
sa opäť do symetrickej situácie, preto si BUNV môžeme povedať, že
použitá je linka $A_2A_3$. Potom linka $A_3A_4$ je nepoužitá, teda
$A_4B_4$ je použitá. Aby sme nedostali kratšiu okružnú cestu, tak aj
linka $B_1B_3$ je nepoužitá. Preto sú použité linky $B_1B_4$ a $B_3B_5$.
Dostali sme tak opäť okružnú cestu, ktorá vynechala jednu možnosť.
Žiadne iné možnosti nám neostali, preto v krajine $K_5$ okružnú cestu
nenájdeme.

Predpokladajme teraz, že v niektorej krajine $K_n$, kde $n = 6k + 5$,
možno spraviť okružnú cestu. Vyberme si navyše takú krajinu, ktorá má
najmenší počet miest. Jej okružnú cestu si označme $C$. Pozrime sa na
mestá typu $A$. Postupnosť $k$ miest
$A_{i},\, A_{i+1},\, \dots,\, A_{i+k - 1}$ takú, že nimi za radom
prechádza okružná cesta $C$ a taktiež prechádza aj linkami $A_{i}B_{i}$
a $A_{i+k-1}B_{i+k-1}$ nazveme *úsekom*. Počet miest typu $A$ v úseku,
teda číslo $k$, nazveme *dĺžkou úseku*. Dĺžka každého úseku je zjavne
aspoň $2$.

Okružná cesta $C$ rozdelí okruh miest typu $A$ na niekoľko úsekov. Keďže
súčet dĺžok úsekov je $n$, čo je nepárne číslo, aspoň jeden úsek musí
mať nepárnu dĺžku. Nech je to úsek
$A_{i},\, A_{i+1},\, \dots,\, A_{i+k-1}$, ktorý si pomenujeme $U$. Nech
jeho dĺžka $k$ je aspoň $5$. Keďže linky
$A_{i+2}B_{i+2},\, A_{i+4}B_{i+4},\, \dots,\, A_{i+k-3}B_{i+k-3}$ sú
nepoužité, musia byť použité linky
$B_{i}B_{i+2},\, B_{i+2}B_{i+4},\, \dots,\, B_{i+k-3}B_{i+k-1}$. Tieto
linky však spolu s úsekom $U$ vytvoria okruh.

Preto je náš úsek $U$ dlhý $k = 3$. Linka $A_{i+1}B_{i+1}$ nie je
použitá, preto musia byť použité linky $B_{i-1}B_{i+1}$ a
$B_{i+1}B_{i+3}$. Z nepoužitých liniek $B_iB_{i+2}$, $A_{i-1}A_i$ a
$A_{i+2}A_{i+3}$ zase dostaneme použité linky $B_iB_{i-2}$,
$B_{i+2}B_{i+4}$, $A_{i-2}A_{i-1}$, $A_{i-1}B_{i-1}$, $B_{i+3}A_{i+3}$ a
$A_{i+3}A_{i+4}$. Dostaneme tak stav ako na obrázku
[4](#fig:10-4){reference-type=""ref"" reference=""fig:10-4""}.

<figure id=""fig:10-4"" data-latex-placement=""H"">
<embed src=""obrazky/usek1.pdf"" style=""height:31mm"" />
<figcaption><em>Okolie úseku dĺžky 3</em></figcaption>
</figure>

Pozrime sa, aké úseky sa nachádzajú vedľa nášho úseku $U$. Pokiaľ je
linka $A_{i-2}B_{i-2}$ použitá, dostávame, že úsek $U$ susedí s úsekom
dĺžky $2$. Podobne by sme úsek dĺžky $2$ dostali, ak použijeme linku
$A_{i+4}B_{i+4}$. Ak by úsek $U$ z oboch strán obklopovali úseky dĺžky
$2$, dostali by sme okruh cez $2 \cdot 7 = 14 < 2n$ miest, čo nie sú
všetky. Preto jedna z liniek $A_{i-2}B_{i-2}$, $A_{i+4}B_{i+4}$ musí byť
nepoužitá. BUNV, nech je to $A_{i-2}B_{i-2}$. V takom prípade sú použité
linky $B_{i-4}B_{i-2}$ a $A_{i-3}A_{i-2}$ a taktiež aj $A_{i-3}B_{i-3}$
a $B_{i-3}B_{i-5}$. Teda sme dostali ďalší úsek dĺžky $3$ (pozri aj
obrázok [5](#fig:10-5){reference-type=""ref"" reference=""fig:10-5""}).

<figure id=""fig:10-5"" data-latex-placement=""H"">
<embed src=""obrazky/usek2.pdf"" style=""height:31mm"" />
<figcaption><em>Dva susedné úseky dĺžky 3</em></figcaption>
</figure>

Teraz vyhodíme z krajiny $K_n$ všetkých $2 \cdot 6$ miest s indexmi od
$i-3$ po $i+2$. Šesť liniek, ktoré lietali do týchto vyhodených miest zo
zachovaných miest nahradíme linkami $A_{i-4}A_{i+3}$, $B_{i-4}B_{i+4}$ a
$B_{i-5}B_{i+3}$. Táto krajina $K'$ má stále okružnú cestu: Prechádza z
mesta $B_{i-4}$ po pôvodnej trase po mesto $B_{i-5}$ a potom linkou
$B_{i-5}B_{i+3}$. Ďalej pokračuje z mesta $B_{i+3}$ do mesta $B_{i+4}$
po pôvodnej trase a vráti sa linkou $B_{i+4}B_{i-4}$ naspäť na začiatok.
Navyše, táto krajina $K'$ je totožná s krajinou $K_{n-6}$, akurát má
inak nazvané niektoré mestá. To je však spor, lebo krajina $K_n$ bola
vybraná ako krajina s najmenším počtom miest tvaru $6k+5$, v ktorej
možno spraviť okružnú cestu.

Týmto je náš dôkaz hotový, a teda Veronika chce ísť do krajiny $K_n$ pre
všetky celé čísla $n \ge 3$, ktoré nie sú tvaru $n = 6k + 5$.
",10
d9c65d951a07c04f,kms,"Keď sa preberie, vidí Ginevru a Lancelota, ktorí sa nad ním skláňajú.
Ginevra sa podujme mu vysvetľovať, že kujú spolu pikle. Na čo sa Krtko
ohradí, že on s tým nechce mať nič spoločné, avšak Lancelot ho nepočúva
a zavrie ho do kumbálu na metly. Tu si Krtko smutne povzdychne, že azda
mu sú metly súdené. Všimne si však vitrážové okno, na ktorom je množstvo
trojuholníkov.

V ostrouhlom trojuholníku $ABC$ označme $D,\, E$ postupne päty výšok z
vrcholov $B,\, C$ a priesečník týchto výšok označme $H$. Nech $q$ je
kolmica z vrcholu $C$ na priamku $DE$ a $I$ je priesečník $q$ s priamkou
$BD$. Dokážte, že trojuholníky $HIC$ a $ABC$ sú podobné.
","Načrtnime si situáciu zo zadania a označme si priesečník priamky $q$ a
priamky $DE$ ako $J$.

Trojuholníky $AEC$ a $HDC$ sú podobné, keďže majú jeden pravý uhol a
jeden spoločný uhol $ACE=DCH$. Tým pádom aj uhly $EAC$ a $CHD$ sú
rovnako veľké. $$|\sphericalangle EAC|=|\sphericalangle CHD|=\alpha$$

Štvoruholník $BCDE$ je tetivový, nakoľko uhly $BDC$ a $BEC$ sú oba pravé
a ležia nad rovnakou tetivou $BC$. Tým pádom aj uhly $CED$ a $CBD$ majú
rovnakú veľkosť, nakoľko ležia nad rovnakou tetivou $CD$.
$$|\sphericalangle CED|=|\sphericalangle CBD|=\delta$$

Trojuholníky $BCD$ a $ECJ$ sú podobné, nakoľko oba majú jeden uhol pravý
a jeden veľkosti $\delta$. Z toho vyplýva, že uhly $BCD$ a $ECJ$ sú tiež
rovnako veľké. $$|\sphericalangle BCD|=|\sphericalangle ECJ|=\gamma$$

Posledne už vieme dokázať, že trojuholníky $HIC$ a $ABC$ sú podobné,
nakoľko oba majú dva uhly rovnakej veľkosti.
$$|\sphericalangle CHI|=|\sphericalangle BAC|=\alpha\qquad|\sphericalangle ICH|=|\sphericalangle ACB|=\gamma$$

### Komentár

Na rovnosť uhlov $CED$ a $CBD$ je možné prísť aj bez použitia tetivových
štvoruholníkov. Stačí si za pomoci vrcholových uhlov pri vrchole $H$
všimnúť, že trojuholníky $EBH$ a $DCH$ sú podobné, keďže majú dva uhly
rovnakej veľkosti. Tým pádom sú pomery strán $EH$ a $DH$ rovné pomeru
strán $BH$ a $CH$.

Následne vieme o trojuholníkoch $BCH$ a $EDH$ povedať, že sú podobné,
pretože majú jeden vrcholový uhol rovnakej veľkosti a pomery dvoch strán
sú rovné. Tým pádom dostávame hľadanú rovnosť uhlov $CED$ a $CBD$.
",6
cb86b6aac6948e83,kms,"Ako si Caligula hádzal mincami, tak zapatrošil všetky mince. Rozhodol sa
preto zaviesť nové platidlo -- Kaligulove Márnotratné Sporky.

Caligula vytvoril $10$ platidiel o navzájom rôznych hodnotách
$a_1,\, a_2,\, \ldots, a_{10} \in \mathbb{N}$. Navyše existuje cena
$c \in \mathbb{N}$ taká, že sa nedá zaplatiť, ani ak nám predavač môže
vydať.

- Dokážte, že existuje nekonečne veľa cien, ktoré sa nedajú zaplatiť,
  ani ak nám predavač môže vydať.

- Dokážte, že existuje hodnota $b \in \mathbb{N}$ väčšia než 1 taká, že
  ak ňou nahradíme ktorékoľvek jedno z existujúcich platidiel, budeme
  vedieť zaplatiť všetky možné celočíselné ceny, ak nám predavač môže
  vydať.
","Pozrime sa najprv, ako vieme manipulovať s cenami, ktoré vieme zaplatiť.
Vezmime si dve také ceny -- $x$ a $y$ a pozrime sa, čo ďalšie vieme
zaplatiť. Napríklad vieme zaplatiť ľubovoľný ich násobok. Na zaplatenie
$k \cdot x$ nám stačí dať z každej mince $k$-krát viac predavačovi a on
nám zas z každej $k$-krát viac vydá. Podobne vieme zaplatiť súčet a
rozdiel. Na zaplatenie $x+y$ použijeme všetky mince na zaplatenie $x$ a
$y$ dokopy a predavač nám dokopy vydá. Vieme zaplatiť aj $x-y$. Tu
prebehne výmena mincí, akoby sme my platili predavačovi $x$ a on nám
$y$.

Na prvý bod zadania sa nám najviac zíde odčítanie. Keďže nevieme
zaplatiť hodnotu $c$, isto nevieme zaplatiť ani dve hodnoty s rozdielom
$c$. Ako ich nájsť nekonečne veľa? Vezmime si napríklad násobky $c$. Dva
po sebe idúce majú vždy rozdiel $c$. Jeden z nich teda zaplatiť nevieme.
To nám dáva . Keďže násobkov $c$ je nekonečne veľa, bude nekonečne veľa
aj tých, ktoré zaplatiť nevieme.

Prejdime k druhému bodu. Tentokrát sa nám zíde násobenie. Ak totiž vieme
zaplatiť $1$, určite vieme zaplatiť jej ľubovoľný násobok, a teda všetky
možné ceny. Stačí nám teda $b$ zvoliť tak, aby sme vedeli zaplatiť $1$ a
nemusíme riešiť, čo je $c$ zač. Takáto voľba je napríklad nahradenie
$a_2$ za hodnotu $a_1+1$. Tu nám dokonca budú stačiť mince $a_1$ a $b$
na zaplatenie čohokoľvek.

### Iné riešenie (využívajúce Bezoutovu rovnosť).

Bezoutova veta je mocný nástroj, ktorý v podstate priamo určuje, ktoré
ceny vieme a ktoré nevieme zaplatiť pre nejakú dvojicu platidiel. Dá sa
však priamo indukciou zovšeobecniť, čím dostaneme riešenie našej úlohy.
Začnime tým, čo hovorí Bezoutova rovnosť:

*Pre každé $a,\,b \in \mathbb{Z}$ existujú nenulové
$k,\,l \in \mathbb{Z}$ také, že $$k \cdot a + l \cdot b = d,$$ kde $d$
je najväčší spoločný deliteľ $a,b$. Navyše $d$ je najmenšie kladné
číslo, pre ktoré vieme takéto $k,\,l$ nájsť.*

My máme k dispozícii čísel $10$, nie len dve. Fakt, že $k,\,l$ berieme
aj záporné, súhlasí s tým, že nám predavač môže vydať. Indukciou
ukážeme, ako pridať ďalšie číslo. Majme $n$ čísel
$a_1,\, a_2,\, \ldots,\, a_n$ s najväčším spoločným deliteľom
$d_n = k_1 a _1 + k_2 a _2 + \ldots + k_n a_n$. Keď pridáme $a_{n+1}$,
vieme isto zapísať najväčšieho spoločného deliteľa $d_n$ a $a_{n+1}$ ako
$k \cdot d_n + l \cdot a_{n+1}$, pre vhodné $k,l$. Platí
$$k \cdot d_n + l \cdot a_{n+1} = (k \cdot k_1) a_1 + (k \cdot k_2) a_2 + \ldots + (k \cdot k_n) a_n + l \cdot a_{n+1},$$
odkiaľ dostaneme nové koeficienty. Takto zapísané číslo bude skutočne
najväčší spoločný deliteľ $a_1, a_2, \ldots, a_{n+1}$. Keďže delí $d_n$
aj $a_{n+1}$, je to spoločný deliteľ všetkých čísel, a keďže nič väčšie
nedelí $d_n$ aj $a_{n+1}$, nemôže nič väčšie deliť ani
$a_1,\, a_2,\, \ldots,\, a_{n+1}$.

My teda budeme pracovať s verziou Bezoutovej rovnosti pre $10$ čísel.
Pre úplnosť ľahko overíme, že žiadnou voľbou
$k_1,\, k_2,\, \ldots,\, k_{10}$ nedostaneme kladné číslo menšie ako ich
najväčší spoločný deliteľ -- $d$. Ten delí všetky čísla v našom súčte,
takže bude deliť aj výsledný súčet. A najmenší kladný násobok $d$ je $d$
samotné.

Takto upravená veta už priamo rieši našu úlohu. Ceny, ktoré sú násobkom
$d$, isto dokážeme zaplatiť. Ak teda máme nejaké $c$, ktoré zaplatiť
nevieme, určite $d \neq 1$. Preto nevieme zaplatiť čísla so zvyškom $1$
po delení $d$, ktorých je nekonečne veľa. V druhom bode nám naopak stačí
spraviť výmenu, aby výsledné platidlá mali najväčší spoločný deliteľ
rovný $1$. Vyhovuje jednak $b = a_1 + 1$, ale aj $d_9 + 1$, kde $d_9$ je
najväčší spoločný deliteľ $a_1,\, a_2,\, \ldots,\, a_9$.
",6
2fca1592fc7a4ace,kms,"Ježibabkino nové podkrovie malo lichobežníkový tvar, aby nad ním,
v trojuholníkovom priestore hneď pod strechou, mohol bývať Bezzubý.
Lenže Bezzubý bude svojou váhou ohýbať trámy a ona si do nich v noci
zase tresne hlavu. Keď ježibabka načrtla prepadnuté trámy, spoza jej
pleca vykukol drak a začal sa zaujímať o jej náčrt. Katastrofický scenár
preto rýchlo premenila na geometrickú úlohu.

V lichobežníku $ABCD$ platí, že strany $AB$ a $CD$ sú rovnobežné,
$|BC|=|AD|$, $|DC|=2|AD|$ a $|AB|=3|AD|$. Označme $E$ priesečník osí
uhlov $DAB$ a $CBA$. Akú časť lichobežníka tvorí trojuholník $ABE$?
","Ako prvé si nakreslime ako vyzeralo ježibabkino lichobežníkové
podkrovie. Ďalej si označme $|AD|=a$ a následne podľa zadania doplňme
$|BC|=a$, $|AB|=3a$, $|DC|=2a$.

Teraz sa skúsme pozrieť na trojuholníkový priestor hneď nad podkrovím, v
ktorom býva Bezzubý. Dokreslime si teda náš lichobežník $ABCD$ na
trojuholník $ABV$.

Môžeme si všimnúť, že trojuholníky $ABV$ a $DCV$ sú podobné, keďže $AB$
a $DC$ sú rovnobežné. Vieme. že $\frac{|DC|}{|AB|}=\frac{2}{3}$, teda
potom musí platiť aj $\frac{|DV|}{|AV|}=\frac{2}{3}$, čo si môžeme
upraviť ako $$\begin{align*}
\frac{|DV|}{|AD|+|DV|}&=\frac{2}{3},\\
3|DV|&=2(|AD|+|DV|),\\
3|DV|&=2|AD|+2|DV|,\\
|DV|&=2|AD|=2a.
\end{align*}$$ Teda $|AV|=3a$, rovnako aj $|BV|=3a$, keďže trojuholník
$ABV$ je rovnoramenný s ramenami $AV$ a $BV$. Keďže všetky strany
trojuholníka $ABV$ majú dĺžku $3a$, trojuholník $ABV$ je rovnostranný.
Označme priesečník strany $AV$ s osou uhla $ABV$ ako $F$ a obsah
trojuholníka $ABV$ ako $S_{ABV}$.

Pre rovnostranný trojuholník platí, že jeho výšky, osi strán, osi uhlov
a ťažnice sú totožné. Z toho vyplýva, že os uhla $ABV$ je totožná s
ťažnicou na stranu $AV$, teda delí trojuholník $ABV$ na polovicu. Čo
môžeme zapísať ako $S_{ABF}=\frac{1}{2}S_{ABV}$. Ďalej z toho vyplýva,
že $E$ je ťažisko trojuholníka $ABV$, teda delí úsečku $FB$ v pomere
$1:2$, teda aj obsahy trojuholníkov sú v pomere $1:2$, čo môžeme zapísať
ako $\frac{S_{AEF}}{S_{ABE}}=\frac{1}{2}$ čo vieme upraviť ako
$$\begin{align*}
  \frac{S_{ABE}}{S_{ABF}}&=\frac{2}{3},\\  
  3S_{ABE}&=2S_{ABF},\\
  3S_{ABE}&=2\frac{1}{2}S_{ABV},\\
  3S_{ABE}&=S_{ABV},\\
  S_{ABE}&=\frac{1}{3}S_{ABV}.
\end{align*}$$

Teraz sa pozrime akú časť z trojuholníka $ABV$ tvorí lichobežník $ABCD$.
Trojuholníky $ABV$ a $DCV$ sú v pomere $3:2$, teda ich obsahy sú v
pomere $9:4$, čo môžeme zapísať ako
$\frac{S_{DCV}}{S_{ABV}}=\frac{4}{9}$, teda
$\frac{S_{DABCD}}{S_{ABV}}=\frac{5}{9}$, čo môžeme zapísať ako
$S_{DABCD}=\frac{5}{9}S_{ABV}$.

Nakoniec sa teda pozrime na pomer obsahov trojuholníka $ABE$ a
lichobežníka $ABCD$. $$\begin{align*}
   \frac{S_{ABE}}{S_{ABCD}}=\frac{\frac{1}{3}S_{ABV}}{\frac{5}{9}S_{ABV}}=\frac{3}{5}. 
\end{align*}$$

Trojuholník $ABE$ tvorí $\frac{3}{5}$ lichobežníka $ABCD$.

Dodajme ešte, že náčrty vyššie úplne nezodpovedali realite. Je to preto,
že bod $E$ v skutočnosti leží na úsečke $CD$. Aby sme sa však vyhli
tomu, že tento nedokázaný fakt v riešení využijeme, nakreslili sme si
obrázok, ktorý k tomu ani trochu nenavádza. A ak vás zaujíma, prečo $E$
leží na $CD$, skúste si to dokázať. Ak neviete, ako, zamyslite sa,
v akom pomere rozdeľuje ťažisko ťažnice.
",4
447dbbd4e104c7c4,kms,"V tejto úlohe, mal byť nejaký pekný historický príbeh. Žiaľ, Kika
stratila svoju historickú knižku o Magalhãesovi, a tak nám neostáva nič
iné, iba vám namiesto pekného čítania zadať túto šmakocinku:

Daný je ostrouhlý trojuholník $ABC$, v ktorom platí $|AB|<|AC|$. Označme
$O$ stred kružnice opísanej tomuto trojuholníku. Nech $Q$ je bod taký,
že $OQ$ je priemerom kružnice $k$ opísanej trojuholníku $AOC$. Na
priamkach $AQ$ a $AC$ sú dané body $M$ a $N$ tak, že $AMBN$ je
rovnobežník. Dokážte, že priesečník priamok $MN$ a $BQ$ leží na kružnici
$k$.
","Uhly trojuholníka $ABC$ budeme značiť $\alpha,\beta,\gamma$, ako
zvyčajne.

Najprv si potrebujeme uvedomiť, čo je bod $Q$ vlastne zač. Chceme si
ukázať, že je to práve bod prieniku dotyčníc ku kružnici opísanej
trojuholníku $ABC$ v bodoch $A$ resp. $C$. (Využijeme veľkosti uhlov
$|\sphericalangle AOC|=2 \beta$,
$|\sphericalangle OAC|=90^{\circ}-\beta$.) Platí to, pretože
$|\sphericalangle CAQ|=|\sphericalangle OAQ|-|\sphericalangle OAC|=90^{\circ}-(90^{\circ}-\beta)=\beta$,
teda priamka $AQ$ je naozaj dotyčnica (kvôli vete o úsekovom uhle).
Podobne sa toto dá odvodiť aj pre priamku $CQ$. Tým sme naše tvrdenie o
bode $Q$ ukázali. Z toho ale vyplýva, že priamka $BQ$ je symediánou z
vrcholu $B$ v trojuholníku $ABC$. [^1].

Našou úlohou je teda ukázať, že priesečník priamky $MN$ a $b$-symediány
trojuholníka $ABC$ (ktorý budeme ďalej označovať $D$) leží na kružnici
$AOC$.

Vieme, že priamka $MN$ prechádza stredom úsečky $AB$, pretože
uhlopriečky rovnobežníka majú spoločný stred. Môžeme si ďalej všimnúť
podobnosť trojuholníkov $ABC\sim ANB$, pretože
$\beta=|\sphericalangle ABC|=|\sphericalangle CAQ| = |\sphericalangle ANB|$,
kde tretia rovnosť nastáva kvôli $BN \parallel AQ$. Táto podobnosť nám
ďalej dáva
$|\sphericalangle DBA|=|\sphericalangle MNB|=|\sphericalangle NMA|=|\sphericalangle DMA$\|,
kde druhá rovnosť vyplýva zo stredovej symetrie rovnobežníka. Prvá však
potrebuje odôvodnenie: $|\sphericalangle DBA|$ je veľkosť uhla medzi
$b$-symediánou a stranou $AB$, čo z definície symediány sa rovná uhlu
$b$-ťažnice a strany $BC$. Tento uhol sa však v podobnosti prenášajúcej
trojuholník $ABC$ na $ANB$ práve prenesie na uhol $MNB$, tým sme
platnosť rovností ukázali.

Z týchto rovností vyplýva tetivovosť štvoruholníka $AMBD$. Ďalej vieme,
že $\beta=|\sphericalangle ANB|=|\sphericalangle BMA|$, teda kvôli
tetivovsti $|\sphericalangle ADB|=180^{\circ}-\beta$ a ďalej
$\alpha=|\sphericalangle BAN|=|\sphericalangle ABM|=|\sphericalangle ADM|$,
kde druhá rovnosť platí kvôli $AC \parallel BM$, a tretia kvôli
tetivovosti. Z týchto rovností dostávame
$|\sphericalangle MDB|=|\sphericalangle ADB|-|\sphericalangle ADM|=180^{\circ}-\beta-\alpha=\gamma$,
čo ale implikuje $|\sphericalangle BDN|=180^{\circ}-\gamma$, čo nám
spolu s $|\sphericalangle BCN|=\gamma$ dáva tetivovosť $BCND$. Z tohto a
z hore uvedeného vzťahu $|\sphericalangle ANB|=\beta$ vyplýva
$180^{\circ}-\beta=|\sphericalangle BNC|=|\sphericalangle BDC|$. Teda
okolo bodu $D$ máme tri uhly $ADB, BDC, CDA$ spĺňajúce
$360^{\circ}=|\sphericalangle ADB|+|\sphericalangle BDC|+|\sphericalangle CDA| = 180^{\circ}-\beta+180^{\circ}-\beta +|\sphericalangle CDA|$,
z čoho vyplýva $|\sphericalangle CDA|=2\beta =|\sphericalangle COA|$, čo
dokazuje tetivovosť štvoruholníka $CADO$, čo sme chceli ukázať.

[^1]: O symediánach sa môžete dozvedieť viac napríklad na 50. strane
    tohto dokumentu: https://prase.cz/archive/36/serial.pdf
",10
7caaae679da6fc5c,kms,"Nad mestom sa vznášal prach. A predsa bolo vidieť šerifskú hviezdu nad
vchodom do úradu Sgt. Peppera. Ak niekto americké Marlborough držal na
krátko a prinášal do všedných dní vraždenia, krvi a krčmových duelov
poriadok, tak to bol on. Muž činu a legenda, Sheriff Sgt. Pepper. Ale
zase nepreháňajme. Nie každý deň bolo treba volať hrobára. Napríklad
dnes jediným problémom, ktorý Sgt. Pepper riešil, bolo hľadanie
strateného dobytka[^1] statkára Ritza:

Nájdite všetky prirodzené čísla $n$, pre ktoré existuje $n$ **nie nutne
rôznych** prvočísel $p_1,\ p_2,\dots,\ p_n$, pre ktoré platí:
$$\begin{align*}
    p_1 &\mid p_2^2-1, \\
    p_2 &\mid p_3^2-1, \\
    &\vdots \\
    p_{n-1} &\mid p_n^2-1, \\
    p_n &\mid p_1^2-1.
\end{align*}$$

*Poznámka.* Zápis $a \mid b$ čítame a znamená, že existuje celé číslo
$k$ také, že $a\cdot k=b$, čiže číslo $b$ je deliteľné číslom $a$.[^2]

[^1]: Pekne očíslovaného vypáleným prirodzeným číslom $n$.

[^2]: Keď sa zaoberáme celými číslami a nie len prirodzenými, tak aj
    $0 \mid 0$, keďže $0\cdot 1=0$.
","Pri deliteľnostiach s prvočíslami býva užitočné rozkladať veci na súčin.
V tejto úlohe dokonca máme výrazy, ktoré na súčin idú rozložiť veľmi
jednoducho. Pre každé $i$ od $1$ do $n$ má platiť

$$\begin{align*}
    p_i &\mid p_{i+1}^2-1, \\
    p_i &\mid (p_{i+1}-1)(p_{i+1}+1).
\end{align*}$$

Indexy pritom berieme cyklicky, teda $p_{n+1} = p_1$.

Teraz vieme využiť známu vlastnosť prvočísel, že ak prvočíslo delí súčin
dvoch alebo viacerých činiteľov, tak musí deliť jedného z nich. Navyše
platí (keďže naše čísla sú kladné), že deliteľ musí byť menší alebo
rovný ako číslo, ktoré delí, teda $p_i \leq p_{i+1}-1$, ak $p_i$ delí
prvú zátvorku alebo $p_i \leq  p_{i+1}+1$. Výhodnejšie však bude mať len
jednu nerovnosť, a to $p_i \leq  p_{i+1}+1$, ktorá platí v každom
prípade pre všetky $i$.

Vidíme, že oba činitele, z ktorých jeden $p_i$ delí, sú pre nepárne
prvočíslo $p_{i+1}$ párne. Oplatí sa teda úlohu rozdeliť podľa toho, či
nejaké $p_i$ je rovné $2$.

Majme postupnosť prvočísel spĺňajúcu vzťahy zo zadania a skúmajme, aký
môže byť počet týchto prvočísel $n$. Predpokladajme najprv, že niektoré
z prvočísel je rovné $2$. Bez ujmy na všeobecnosti môžeme predpokladať,
že $p_n=2$. Keďže podmienky sa nezmenia, ak indexy prvočísel posunieme
do kruhu, môžeme ich posunúť tak, aby dvojka (alebo jedna z viacerých
dvojok) skončila na indexe $n$.

Potom platí $p_{n-1} \mid 2^2-1 = 3$, teda jediná možnosť, ako môže
vyzerať predchádzajúce prvočíslo, je $p_{n-1} = 3$. Pokračujme podobne
ďalej, $p_{n-2} \mid 3^2-1 = 8$. Jediné prvočíslo, ktoré delí $8$, je
$2$, takže $p_{n-2} = 2$. Opakuje sa nám situácia, v ktorej sme boli pre
$n$. Keď budeme tento postup opakovať, bude nám opakovane vychádzať, že
jediná možnosť je, že postupnosť má tvar $2,\ 3,\ 2,\ 3,\ 2,\ 3,\dots$.

Časom sa však potrebujeme dostať opäť k $p_n$, ktoré je ale rovné $2$. S
párnym počtom prvočísel to funguje. Môžeme zobrať
$p_1 = p_3 = \dots = p_{n-1} = 3$ a $p_2 = p_4 = \dots = p_n = 2$. Tieto
prvočísla skutočne vyhovujú zadaniu.

Ak by však $n$ bolo nepárne, dostali by sme, že
$p_n = p_{n-2} = \dots =p_1 = 2$, ale neplatí nám $p_n \mid p_1^2-1$,
pretože $2 \not\mid 3$. To znamená, že pri nepárnom počte prvočísel
dvojku nemáme.

Pre všetky $i$ platí $p_i \mid p_{i+1}-1$ alebo $p_i \mid p_{i+1}+1$.
Zároveň všetky $p_i$ sú nepárne, a teda $p_{i+1}-1$ aj $p_{i+1}+1$ sú
párne. Ak nepárne $p_i$ delí niektorý z týchto výrazov, delí aj jeho
polovicu. Ako sme už naznačili v úvode, $p_i$ musí byť menšie alebo
rovné ako to, čo delí, teda ako $\frac{p_{i+1}-1}{2}$ alebo ako
$\frac{p_{i+1}+1}{2}$, v oboch prípadoch ale platí

$$\begin{align*}
    p_i \leq \frac{p_{i+1}+1}{2}.
\end{align*}$$

Pre $p_{i+1} \geq 3$ (všetky nepárne prvočísla sú väčšie alebo rovné
$3$) nám platí, že $\frac{p_{i+1}+1}{2} < p_{i+1}$, čo ľahko overíme
roznásobením. Máme teda $p_i \leq \frac{p_{i+1}+1}{2} < p_{i+1}$.
Napísaním všetkých takýchto nerovností za seba dostaneme

$$\begin{align*}
    p_1 < p_2 < p_3 < \dots < p_n < p_1,
\end{align*}$$

pretože podmienky platia cyklicky. Toto očividne nemôže nastať, pretože
z toho vyplýva, že $p_1 < p_1$.

Aj keď sa to možno nezdá, táto argumentácia funguje aj pre $n=1$,
pretože $p_1$ delí $p_1-1$ alebo $p_1+1$ a z nepárnosti platí, že
$p_1 \leq \frac{p_1+1}{2} < p_1$, čo je rovnako ako vyššie spor.

Hľadané čísla $n$ sú teda všetky kladné párne čísla.
",6
5b8465b0030e8ef5,kms,"Kika má vrece plné čísel. Sú to čísla tvaru $3^k$, kde $k$ je nezáporné
celé číslo (teda aj nula). Jej obľúbené čísla sú všetky čísla z vreca a
ďalej tie, ktoré sú súčtom niekoľkých rôznych čísel z vreca. Okrem nich
ešte číslo $35$. Ktoré je Kikino\
a) $26.$ najmenšie obľúbené číslo?\
b) $2009.$ najmenšie obľúbené číslo?
","Začnime tým, čo nie je dobrý prístup k riešeniu. Vypísať $2009$ Kikinych
obľúbených čísel sa síce dá, ale nie je to práve elegantné riešenie.
Síce zaň deväť bodov dostanete, ale s veľkým a škaredým mračkom, ktorý
vás ešte daľší mesiac bude budiť zo sna. A keď príde príklad, kde čísel
bude $n$, dostanete za neho nulu\...\
Tak a teraz k riešeniu za smajlíka. Skúsme si vypísať prvých pár čísel a
postupne prídeme na to, že v každom z nich sa nejaká konkrétna mocnina
trojky (napríklad $3^2$) buď vyskytuje alebo nie. Ak si tie čísla
prepíšeme v tvare $10010101$, kde $0$ znamená, že daná mocnina v čísla
nie je a $1$, že tam je, vytvoríme si trojkovú sústavu, do ktorej môžeme
previesť všetky čísla z desiatkovej. Napríklad číslo $31_{10}=1011_3$,
$31=1.3^3+0.3^2+1.3^1+1.3^0$ V zápise Kikinho obľúbeného čísla v
trojkovej sústave sa nemôžu nachádzať dvojky (napríklad $1020012$), lebo
každé číslo z vreca môžeme použiť maximálne raz.\
Ako teraz prídeme na to, aké je Kikino $26.$ a $2009.$ obľúbené číslo?
Už vieme, že v trojkovej sústave sú všetky zložené len z cifier $0$ a
$1$. Pomôžeme si dvojkovou sústavou. Každé číslo z desiatkovej sústavy
(napríklad $n$) vieme previesť do dvojkovej. Potom ho prevedieme naspäť,
len namiesto mocnín dvojky použijeme mocniny trojky. Tak dostaneme
Kikine obľúbené číslo, ktoré je $n$-té najmenšie (toto si dobre
rozmysli, až potom čítaj ďalej). Teraz do toho všetkého ešte pridáme
číslo $35$, ktoré je tiež Kikine obľúbené. Ľahko prídeme na to, že $35$
je väčšie ako jedenáste číslo, ktoré vznikne ako súčet čísel z vreca a
menšie ako $12.$ takéto číslo. Preto $35$ je dvanáste obľúbené číslo v
poradí. Pre nás to znamená, že budeme hľadať $25.$ a $2008.$ číslo
vyrobené z vreca.\
Tak hurá prevádzať čísla:

$$25_{10}=11001_2 => 1101_3=109_{10}=1.3^0+0.3^1+0.3^2+1.3^3+1.3^4$$
$$2008_{10}=11111011000_2 => 11111011000_3=88 317_{10}=3^3+3^4+3^6+3^7+3^8+3^9+3^{10}$$

$26.$ Kikine obúbené číslo je $109$ a $2009.$ je číslo $88 317$.\
Najskôr potrebujeme zistiť, koľko rôznych čísel (súčtov) môžme získať ak
vyberáme z vreca 2 čísla, 3 čísla atď. Rozoberme si všeobecný prípad,
keď z vreca vyberáme $n$ čísel. Celkový počet Kikinych obľúbených čísiel
je súčet kombinačných čísel $\binom{n}{k}$, kde $n\ge k>0$ , lebo $0$
čísel nevyberáme. Z binomickej vety (lebo v binomickej vete maju
sčítance ako koeficienty všetky kombinačné čísla od $\binom{n}{0}$ do
$\binom{n}{n}$) po dosadení $a=b=1$ (rozmyslite si, prečo práve $a=b=1$)
a odčítaní možnosti $\binom{n}{0}$ dostaneme
$$2^n-1=\binom{n}{1}+\binom{n}{2}+\dots+\binom{n}{n}.$$ Teda, ak
vyberiem $n$ čísel z vreca, viem z nich urobiť $2^n-1$ súčtov
(rozmyslite si, prečo všetky budú rôzne). Vieme teda, že člen $3^n$ musí
byť $2^n$-tý najmenší. Keď už vieme toto, môžme príklad dopočítať ako v
predchádzajúcom riešení, alebo môžme postupne brať mocniny trojky a
počítať, koľko súčtov budeme mať po jej pridaní. Napríklad pridaním
čísla $3^{10}$ budeme mať $2047$ súčtov, čo je viac ako potrebujeme my,
lebo hľadáme $2008.$ číslo. Keby sme ale $3^{10}$ nepoužili mali by sme
len $1023$ súčtov, čo je málo. Preto musíme nejaké nižšie mocniny
odčítať. Dostaneme samozrejme rovnaký výsledok ako v prvom riešení:)\
Pár užitočných poznámok na záver:

- v desiatkovej, v trojkovej, či v každej inej sústave sa čísla
  porovnávajú rovnako, teda väčšie číslo v trojkovej sústave musí byť
  vačšie aj keď ho prepíšeme do desiatkovej

- číslo $3^k$ je vždy väčšie ako súčet $3^0 + 3^1 + \dots  + 3^{k-1}$
  (skúste si dokázať)

- zápis čísla v každej sústave tak ako v desiatkovej, existuje práve
  jeden pre každé číslo (skúste si dokázať)
",4
281c1421e5e6ac35,kms,"Magalhãesovi sa po dlhej ceste začínali míňať zásoby jedla. Preto
zakotvil svoje lode pri najbližšom ostrove. Útočište našiel u jedného
domorodého kmeňa. Starejší by ich aj rád pohostil, ale momentálne bol
zaneprázdnený skladaním jednofarebného trojuholníka prehrabávajúc sa
hromadou trojfarebných paličiek. Kým trojuholník nezloží, tak žiadne
jedlo nebude.

Starejší má $100$ žltých, $100$ červených a $100$ zelených paličiek,
pričom paličky považujeme za úsečky, ktorých dĺžky môžu byť, aj v rámci
jednotlivej farby, rôzne. Vedia, že pokiaľ si vyberú tri paličky, po
jednej z každej farby, je možné z týchto paličiek poskladať trojuholník.
Dokážte, že existuje taká farba, že z ľubovoľných troch paličiek tejto
farby možno poskladať trojuholník.
","V tejto úlohe skúmame, kedy z rôznych kombinácií troch paličiek je možné
spraviť trojuholník. Na toto nám poslúži trojuholníková nerovnosť, ktorá
hovorí o tom, že dĺžky ľubovoľných dvoch strán trojuholníka musia byť
dokopy dlhšie ako tretia strana. Čo je splnené presne vtedy, keď súčet
dvoch najkratších strán je väčší ako tretia.

Máme dokázať, že existuje minimálne jedna farba, kde keď zoberieme
hocijakú kombináciu troch paličiek z tej farby, tak dostaneme
trojuholník. To je ekvivalentné s tým, že chceme, aby v tej jednej farbe
bol súčet dvoch najkratších paličiek dlhší ako najdlhšia palička tej
farby -- lebo ak dve najkratšie sú dlhšie ako najdlhšia, tak nám z toho
vyplýva, že ak zoberieme ľubovoľné iné dve, ktoré sú dlhšie, tak tiež
budú dlhšie ako najdlhšia, teda aj ako ľubovoľná tretia palička. Čo je
presne to, čo chceme dokázať.

Zoraďme si pre jednoduchosť paličky v každej farbe od najkratšej po
najdlhšiu, žlté $A_1 \leq A_2 \leq \cdots  \leq A_{100}$, červené
$B_1 \leq B_2 \leq \cdots \leq B_{100}$, zelené
$C_1 \leq C_2 \leq \cdots \leq C_{100}$. Teraz si môžeme BUNV (bez ujmy
na všeobecnosti) povedať, že najkratšie paličky zo všetkých farieb sú
usporiadané takto: $A_{1} \leq B_{1} \leq C_{1}$.

Zo zadania vieme, že musí platiť $A_{1} + B_{1} > C_{100}$, kde
$C_{100}$ je najdlhšia zo zelených. Ale ak platí táto nerovnosť, tak
musí platiť aj nerovnosť $C_{1} + C_{2} > C_{100}$, keďže vieme, že
platí $A_{1} \leq B_{1} \leq C_{1} \leq C_{2}$. Spojením týchto troch
nerovností dostávame, že pre hocijakú trojicu $i,j,k$ kde $i<j<k$ platí,
že $$C_{i} + C_{j} > C_{k},$$ čo znamená, že v zelenej farbe vieme z
hocijakých troch paličiek spraviť trojuholník.
",5
c9b94c5202137f50,kms,"Kubko zistil, že drahokam sa nachádza v jaskyni uprostred africkej
džungle, kde ho stráži strašidelná príšera. Kubko sa teda vybral na
dobrodružnú výpravu do Afriky. Keď tam prišiel, príšera mu zadala
nasledovnú úlohu.

Daný je lichobežník $ABCD$ ($AB\parallel CD$). Kružnica $k_1$ sa dotýka
úsečky $AB$ a polpriamok $AD$, $BC$ a kružnica $k_2$ sa dotýka úsečky
$CD$ a polpriamok $CB$ a $DA$. Označme $P$ bod dotkyu kružnice $k_1$ s
úsečkou $AB$ a $Q$ bod dotyku kružnice $k_2$ s úsečkou $CD$. Dokážte, že
priamky $AC$, $BD$, $PQ$ prechádzajú jedným bodom.
","Najprv rozoberme ak $|AB| = |CD|$. Nech $Y$ je priesečník uhlopriečok
$AC$ a $BD$. Potom sú $k_1$ a $k_2$ stredovo súmerné podla bodu $Y$ a
teda nutne aj ich body dotykov so stranami $P$ a $Q$. To znamená že $P$,
$Q$ a $Y$ ležia na jednej priamke.

Ďalej predpokladáme že $|AB| \neq |CD|$. Nech $X$ je priesečník priamok
$AD$ a $BC$. BUNV nech $|AB| > |CD|$, tým pádom $k_1$ je vpísanou
kružnicou $\triangle ABX$ a $k_2$ pripísanou $\triangle DCX$ (V opačnom
prípade je $k_1$ pripísaná, $k_2$ vpísaná a postup je analogický).
Označme $P'$ ako priesečník priamok $XP$ a $CD$. Keďže $AB \parallel CD$
tak sú $\triangle ABX$ a $\triangle DCX$ podobné a teda rovnoľahlé podľa
bodu $X$, tak musí byť $P'$ zobrazením bodu $P$ v tejto rovnoľahlosti.
To znamená, že $P'$ je bodom dotyku kružnice vpísanej $\triangle DCX$ a
podľa známej vlastnosti musí byť stredovo súmerný s bodom $Q$ (bod
dotyku kružnice pripísanej) podľa stredu strany $CD$, čiže musí platiť :
$$\begin{equation*}
    \frac{|DP'|}{|P'C|} = \frac{|QC|}{|DQ|}. 
\end{equation*}$$ Na druhej strane, z rovnoľahlosti $\triangle ABX$ a
$\triangle DCX$ dostávame rovnosť : $$\begin{equation*}
    \frac{|DP'|}{|P'C|} = \frac{|AP|}{|PB|}, 
\end{equation*}$$ a teda musí platiť : $$\begin{equation*}
    \frac{|AP|}{|PB|} = \frac{|QC|}{|DQ|}. 
\end{equation*}$$ Rovnako ako predtým, nech $Y$ je priesečník úsečiek
$AC$ a $BD$. Trojuholníky $\triangle ABY$ a $\triangle CDY$ sú podobné,
keďže nachádzame dva striedavé uhly z rovnobežiek $AB$ a $CD$. Tým pádom
sú tieto trojuholníky rovnoľahlé podľa bodu $Y$ a keďže body $P$ a $Q$
delia strany $AB$ a $CD$ v rovnakých pomeroch, musia byť v tomto
zobrazení navzájom obrazmi, a teda nutne musia ležať body $P$, $Y$, $Q$
na jednej priamke.
",8
850b4bba0423c8a7,kms,"Nad mestom sa vznášal prach. A predsa bolo vidieť šerifskú hviezdu nad
vchodom do úradu Sgt. Peppera. Ak niekto americké Marlborough držal na
krátko a prinášal do všedných dní vraždenia, krvi a krčmových duelov
poriadok, tak to bol on. Muž činu a legenda, Sheriff Sgt. Pepper. Ale
zase nepreháňajme. Nie každý deň bolo treba volať hrobára. Napríklad
včera jediným problémom, ktorý Sgt. Pepper riešil, bol nejaký rodinný
spor o deľbe majetku:

$13$-členná rodina mala v banke po zosnulom strýcovi majetok v neznámej
hodnote. Pamätali si však, že tá hodnota bola tvaru 44\...43, pričom
$3$-ke predchádzalo $n\ge 1$ štvoriek. Akú hodnotu mohol mať majetok,
aby si ho vedeli rozdeliť bezo zvyšku? Nájdite všetky prirodzené čísla
$n$ také, že vyššie uvedené číslo je deliteľné $13$ bezo zvyšku.
","Zoberme si ľubovoľnú hodnotu daného tvaru a nazvime ju $x$. Nasledujúcu
hodnotu, ktorá bude mať počet štvoriek o $1$ väčší, získame z pôvodnej
ako $x \cdot 10 + 13$.

Našu hodnotu si môžeme vždy rozpísať ako $13a + b$, kde $a$ a $b$ sú
nezáporné celé čísla a $b < 13$. Nasledujúca hodnota bude potom
$(13a + b) \cdot 10 + 13 = 13 \cdot (10a + 1) + 10b$.

Číslo $13 \cdot (10a + 1)$ je určite deliteľné číslom $13$, teda
deliteľnosť nasledujúcej hodnoty číslom $13$ ovplyvní iba zvyšok čísla
$10b$ po delení číslom $13$. Môžeme si však všimnúť, že číslo $10b$ je
deliteľné číslom $13$ práve vtedy, keď ním je deliteľné $b$. Keďže $b$
je zvyšok pôvodnej hodnoty po delení číslom $13$, tak aj nasledujúca
hodnota bude deliteľná číslom $13$ práve vtedy, keď je ním deliteľná
pôvodná hodnota.

Keďže ale hneď prvá možná hodnota, čo je $43$, nie je deliteľná číslom
$13$, tak ním nebude deliteľná ani žiadna ďalšia hodnota. Preto
neexistuje žiadne také $n$, pre ktoré by hodnota daného tvaru bola
deliteľná číslom $13$ bezo zvyšku.
",1
e3d648c7be0472d0,kms,"Prechádzal som sa po lese, až som našiel perníkovú chalúpku. Vošiel som
dnu, že sa poobzerám, keď tu zrazu do chalúpky vošlo $5$ trpaslíkov.
Každý z nich mal čiapočku -- buď modrú, alebo červenú. Trpaslík s modrou
čiapočkou vždy hovorí pravdu, trpaslík s červenou čiapočkou vždy klame.
Každý z nich vidí na čiapočky ostatných, no nie na svoju. Postupne mi
povedali:

- Lavórik:

- Kuckuc:

- Bojkoš:

- Chrapoš:

- Havoš nepovedal nič.

Som však farboslepý, a teda potrebujem detektor lži. Alternatívne kúpim
aj riešenie tejto úlohy, v ktorom zistíte, ktorý trpaslík má čiapočku
ktorej farby. V prípade spokojnosti ponúkam až 9 bodov.
","Začnime Lavórikovým tvrdením. Ak by hovoril pravdu, teda by mal modrú
čiapku, tak by všetci museli hovoriť pravdu a mať modré čiapky, čo nie
je možné, keďže niektorí tvrdia, že vidia červené čiapky. **Lavórik má
teda červenú čiapku.**

Ďalej, keby Kuckuc hovoril pravdu a mal modrú čiapku, tak by ostatní
traja okrem Lavórika, a teda aj Bojkoš, museli hovoriť pravdu, ale to,
že Bojkoš vidí 3 červené čiapky, je v spore s tým, že Kuckuc vidí 3
modré, keďže spolu je čiapok iba 5, takže aj **Kuckuc musí mať červenú
čiapku**.

Pozrime sa na Chrapoša. Ak by ten mal modrú čiapku, tak všetci ostatní
by museli mať červené a klamať. Lenže potom, keď sa pozrieme na
Bojkošovu situáciu, tak ten by skutočne videl Chrapošovu modrú čiapku a
ostatné 3 červené, takže by vlastne hovoril pravdu, čo je zas v spore s
tým, že by mal červenú čiapku. Preto aj **Chrapoš** klame a **má červenú
čiapku**.

Ostávajú už len Bojkoš a Havoš. Ak by mal Bojkoš červenú čiapku a klamal
by, tak by musel mať červenú čiapku aj Havoš, aby Bojkošovo tvrdenie
nebolo pravdivé (lebo už teraz vieme, že 3 červené čiapky skutočne
vidí). Lenže v tom prípade by sme sa dostali do situácie, že Chrapoš by
skutočne videl 4 červené čiapky, čo je v spore s tým, že on má červenú
čiapku, čo ale (ako sme si ukázali) musí mať.

Takže zostáva nám jedine možnosť, že **Bojkoš má modrú čiapku a v tom
prípade má Havoš tiež modrú čiapku**, aby bolo Bojkošovo tvrdenie
pravdivé.

Už len overíme, či v tomto prípade sedí aj všetko ostatné. V tejto
situácii sú ale skutočne Lavórikove, Kuckucove aj Chrapošove tvrdenia
nepravdivé a Bojkošovo je pravdivé, takže toto je jediná možná situácia,
ktorá mohla nastať.
",1
b77886807d82f350,kms,"Počas letu do Tokia si Kubko našiel kamaráta menom Rjoiči. Cesta ale
bola dlhá, a preto, keď leteli nad Kazachstanom, navrhol Rjoiči, aby si
zahrali hru kocky a vytiahol $2020$ kociek (nie nutne rôznych veľkostí),
z ktorých každá bola zlepená z nejakého počtu (možno aj jednej) malých
kocôčiek s dĺžkou hrany $1 \, \rm{cm}$. Kubko skôr, ako sa s nimi začali
hrať, zistil, že ich dokáže poukladať tak, že z nich poskladá jednu
veľkú kocku, ktorej hrana má dĺžku $n \,\rm{cm}$. Nájdite najmenšiu
možnú hodnotu $n$, pre ktorú táto situácia mohla nastať.
","Veľká kocka má hranu dĺžky $n\ \rm{cm}$, preto sa skladá z $n^3$ malých
kocôčok s dĺžkou hrany $1\, \rm{cm}$, pričom počet malých kocôčok je
vždy zhodný s objemom kocky. Každá Kubkova kocka pozostáva aspoň z
jednej takej malej kocôčky. Ak by veľká kocka mala hranu $12$ alebo
menej centimetrov, pozostávala by najviac z $12^3 = 1728$ jednotkových
kocôčok (ak by bola hrana menšia, bolo by aj jednotkových kocôčok
menej). Vidíme teda, že $n = 12$ ani menšie nestačí, Kubko by do veľkej
kocky nedokázal zmestiť ani $2020$ najmenších možných kociek.

Avšak $13^3$ už je $2197 > 2020$, takže to už vyzerá nádejne. Toto ale
samo o sebe nestačí, musíme ešte nájsť vhodné veľkosti kociek, ktoré
mohol Kubko mať. Inak si nemôžeme byť istí, či naozaj taká možnosť vôbec
existuje.

Väčšina Kubkových kociek bude mať určite hranu (aj objem) rovný
$1\, \rm{cm}^3$, pre $2020$ takých kociek nám chýba len
$2197-2020=177\, \rm{cm}^3$ do plného objemu. Teraz by sme chceli
niektoré z nich nahradiť väčšími tak, aby sme dostali objem
$2197\, \rm{cm}^3$. Ak nahradíme kocku s hranou $1\, \rm{cm}$ kockou s
hranou $a\, \rm{cm}$, zväčší sa objem z $1\, \rm{cm}^3$ na
$a^3\, \rm{cm}^3$, teda o $a^3-1\, \rm{cm}^3$, pričom počet kociek bude
stále $2020$. Pre malé hodnoty $a \in \{2,\ 3,\ 4,\ 5,\dots\}$ vieme
objem zvyšovať o $7$, $26$, $63$, $124$, ...$\, \rm{cm}^3$. Z týchto
čísel potrebujeme vyskladať zvýšenie objemu o $177\, \rm{cm}^3$.

To sa dá napríklad tak, že vezmeme šesťkrát $26$ a trikrát $7$, čo
zodpovedá tomu, že použijeme šesť kociek s hranou $3\, \rm{cm}$, tri
kocky s hranou $2\, \rm{cm}$ a ostatných $2011$ kociek bude mať hranu
$1\, \rm{cm}$. Môžeme si overiť, že celkový objem sedí:
$6 \cdot 3^3 + 3\cdot 2^3 + 2011 \cdot 1 = 2197$.

Ešte potrebujeme ukázať, že z týchto kociek vieme zložiť veľkú kocku s
hranou dĺžky $13\, \rm{cm}$. Aj toto treba overiť, napríklad keby sme
mali dve kocky s hranou $7\, \rm{cm}$ (a nejaké ďalšie menšie), tie dve
väčšie do veľkej kocky uložiť nevieme. Rozmyslite si, že nech umiestnime
kocku s hranou $7\, \rm{cm}$ ľubovoľne, vždy zaberie priestor
jednotkovej kocky v strede veľkej kocky, a teda tam nemôžu byť dve
naraz.

V našom prípade to však ide jednoducho. $6$ kociek s hranou
$3\, \rm{cm}$ uložíme do obdĺžnika $2 \times 3$ do podstavy kocky, ten
sa vojde, má rozmery $6 \times 9\, \rm{cm}$. Tri kocky s hranou
$2\, \rm{cm}$ položíme ľubovoľným spôsobom na niektoré tri z
umiestnených kociek (čím sa dostaneme do výšky $5\, \rm{cm}$) a zvyšok
kocky vyplníme malými kockami s hranou $1\, \rm{cm}$. Všetko sa vošlo.

Ukázali sme, že najmenšia možná hodnota $n$ je $13$.
",2
0bf6585b20df9f60,kms,"Devil Voršiper ma vyzval na súboj so šachovými vežami. Súboj má
nasledujúce pravidlá: Každý vežtec má v jednom z protiľahlých rohov
šachovnice $8 \times 8$ svoju vežu. Veža chráni celý svoj riadok a
stĺpec. Vežtec môže svoju vežu presunúť vodorovne alebo zvislo tak, aby
neprekročil stĺpec ani riadok, ktorý chráni súperova veža. Vežtec, ktorý
už nevie svoju vežu pohnúť, prehráva. Je výhodnejšie, aby som začínal či
mám prenechať prvý ťah Voršiperovi? Kúpim víťaznú stratégiu pre
niektorého z vežtcov alebo dôkaz, že ani jeden takú nemá.
","### Návod, ako prísť na dôležité fakty {#návod-ako-prísť-na-dôležité-fakty .unnumbered}

Najprv si vyskúšame, čo sa stane, keď hráme hru na šachovnici
$2\times 2$. Očividne prehrá ten hráč, ktorý začína, pretože nemá
miesto, kam posunúť svoju vežu. Tí, čo teraz očakávajú šachovnicu
$3\times 3$, si budú musieť trochu počkať.

Hrajme na šachovnici $n\times n$ a predpokladajme, že sa hra dostala v
nejakom momente do bodu, že biela veža a čierna veža sú obe na
podšachovnici[^1] $2\times 2$, samozrejme diagonálne oproti sebe. Táto
pozícia je tiež prehrávajúca pre začínajúceho hráča (pokračujúceho --
pretože sa pozeráme na situáciu uprostred hry). Prečo? Nech je
začínajúci (pokračujúci) hráč na políčku $(a,b)$ a svoju pôvodnú
štartovaciu pozíciu mal na $(1,1)$. Potom začínajúci (pokračujúci) hráč
má možné ťahy: ísť o $x \in \{1,\dots, a-1\}$ jedným smerom alebo o
$y \in \{1,\dots, b-1\}$ druhým smerom. Dokopy teda má na výber z
$a+b-2$ ťahov. Teraz však protihráč spraví rovnaký ťah o $x$ resp. $y$ v
tom istom smere a dosiahne situáciu, kde sú opäť na podšachovnici
$2\times 2$, a pôvodne začínajúci, teraz už pokračujúci, hráč je opäť na
ťahu. Miesta, kam sa môže veža pohnúť, bude v každom ďalšom ťahu menej,
keďže každým ťahom sa k okrajom šachovnice posunie bližšie. Takto to
však nemôže pokračovať do nekonečna, pretože počet možností $a+b-2$ sa
bude stále zmenšovať, až začínajúci (pokračujúci) hráč skončí na $(1,1)$
a prehrá. Podobne sa dá argumentovať aj prípad, kedy hráčova štartovacia
pozícia je $(n,n)$.

Dobre teda, takže ak niekto vie dosiahnuť vo svojom ťahu podšachovnicu
$2\times 2$ a nechať na ťahu súpera, tak vyhral. Ako to môže niektorý
hráč docieliť? Podšachovnicu $2\times 2$ vieme jedným ťahom vytvoriť z
ľubovoľnej podšachovnice $2 \times k$ alebo $k \times 2$ pre ľubovoľné
$k \in \{3, 4, \dots n\}$. Takže všetky tieto pozície sú vyhrávajúce pre
hráča, ktorý bude na ťahu na podšachovnici $2 \times k$ alebo
$k \times 2$.

Dobre, takže čo s tou šachovnicou $3\times 3$? Hráč, ktorý začne, musí z
tejto šachovnice nutne vytvoriť buď pozíciu $2\times 3$ alebo
$3\times 2$. Preto šachovnica $3\times 3$ je prehrávajúca pre
začínajúceho hráča. Tak, ako sme v druhom odstavci dokázali, že pre
podšachovnicu $2\times 2$ nezmení prehrávajúcosť pozície, tak aj pre
podšachovnicu $3\times 3$ to bude rovnaké. Všeobecný dôkaz príde neskôr.
Ako sa dostaneme do podšachovnice $3\times 3$? Z ľubovoľnej
podšachovnice $3\times k$, kde $4\leq k \leq n$. Ako sa dostaneme do
$3\times k$? Z $k\times k$. A tak ďalej.

### Dôkaz {#dôkaz .unnumbered}

Nech začína D. V. Označme si políčka šachovnice od jeho rohu $(1,1)$ po
môj roh $(n,n)$. Dokážem, že pre mňa budú vyhrávajúce pozície tie, keď
moja vzdialenosť na prvej a druhej súradnici od D. V. je rovnaká a D. V.
je na ťahu, v preklade naše veže sú v rohu štvorca.

Nech je v nejakom momente hry dosiahnutá taká pozícia, nech D. V. je
ťahu na políčku $(a,b)$ a ja som na $(a+k, b+k)$. D. V. sa môže pohnúť
na ľubovoľné políčko z množiny $$\begin{align*}
    \{(a', b), a'\in \{1,2,\dots, a-1, a+1, \dots, a+k-1\}\}
    \cap \\
    \cap \{(a, b'), b'\in \{1,2,\dots, b-1, b+1, \dots b+k-1\}\}.
\end{align*}$$

Ak D. V. ťahal tak, že $a'>a$, resp. $b'>b$, tak moja odpoveď bude ťah
na $(a+k,b+k+a-a')$, resp. $(a+k+b-b',b+k)$. Tým vznikne štvorec menšej
veľkosti. Síce bližší roh, teda roh veže D.V., bude ďalej od súradníc
$(1,1)$, avšak moja veža bude bližšie k rohu $(1,1)$ ako bola v
predošlom ťahu.

Ak D. V. ťahal tak, že $a'<a$, resp. $b'<b$ pre príslušné ťahy, tak moja
odpoveď bude ťah na $(a'+k,b+k)$ resp. $(a+k,b'+k)$. Tým vznikne opäť
štvorec rovnakej veľkosti a obe veže budú bližšie k súradniciam $(1,1)$.

Lenže ťahy oboch typov vie robiť D. V. iba obmedzený počet krát, a preto
vyhrám. Inými slovami, ja sa svojim ťahom vždy priblížim k rohu $(1,1)$
a vždy viem spraviť ďalší ťah, teda raz musí nastať situácia, že D. V.
už nemá ako ťahať.

[^1]: Podšachovnicou $m \times n$ budeme rozumieť obdĺžnikovú časť
    hracej plochy, v ktorej jednom rohu je jedna veža a v protiľahlom
    druhá.
",5
10489379eed84683,kms,"Prečo skúmavka rýchlo zabúda na svoje problémy s konzumáciou? Sa jej to
všetko zleje.

Máme dve rozlíšiteľné skúmavky s objemom $n$ a $k$, kde $n$ a $k$ sú
celé kladné čísla. Obe skúmavky sú na začiatku prázdne a máme
neobmedzené množstvo vody. V jednom kroku môžeme:

- vyprázdniť ľubovoľnú skúmavku,

- naplniť ľubovoľnú skúmavku doplna alebo

- preliať vodu z jednej skúmavky do druhej, pričom sa preleje vždy
  najviac, ako sa dá (limitovaní sme vodou v skúmavke, z ktorej lejeme,
  a kapacitou skúmavky, do ktorej lejeme).

V závislosti od $n$ a $k$ určte počet rôznych konfigurácií, ktoré je
možné dosiahnuť. Dve konfigurácie sú rôzne, ak niektorá zo skúmaviek
obsahuje v jednej konfigurácii iné množstvo vody ako v druhej.
","Najprv sa skúsme pozrieť na prípad, kedy sú $n$ a $k$ nesúdeliteľné. Ak
by sa nám podarilo ukázať, že najmenší kladný objem, ktorý vieme v
jednej skúmavke dostať, je $1$, tak by sme vedeli mať v každej skúmavke
každý celočíselný objem.

Nech sme objem $1$ v jednej zo skúmaviek dostali ľubovolnou sekvenciou
prelievania vody medzi skúmavkami. Aby sme v danej skúmavke dostali
objem $2$, stačí nám danú sekvenciu prelievania zopakovať dvakrát.
Rovnako ak chceme v danej skúmavke dostať objem $l$, tak nám stačí danú
sekvenciu prelievania zopakovať $l$-krát. Zhora sme limitovaní len
objemom skúmavky, logicky väčší objem vody ako objem skúmavky v nej
nemôžeme mať.

Čo pre nás, ale znamená ? Uvažujme, že v sekvencii prelievania
nenapĺňame neprázdnu skúmavku, nevylievame neplnú skúmavku a jednu
skúmavku len plníme a druhú len vyprázdňujeme (čo pre sekvenciu pre
objem $1$, ktorú vytvoríme, platí). Prelievanie medzi skúmavkami objem
nemení, môžeme ho teda zanedbať. Spočítajme počet naplnení a vyliatí. Ak
ho prenásobíme $l$-krát, zrejme tak dostaneme $l$-násobný objem, ktorý
vieme preliať do ktorejkoľvek skúmavky.

Keďže obe skúmavky majú celočíselný objem, tak sa nám ich prelievaním
nepodarí v žiadnej vyrobiť neceločíselný objem. Prelievanie vody je
ekvivalentné so sčítavaním a odčítavaním celých čísel. Teda žiaden
nenulový objem menší ako $1$ v žiadnej skúmaviek nevieme dostať. Už nám
stačí ukázať, že vieme dostať objem $1$.

Bez ujmy na všeobecnosti môžeme predpokladať, že $n > k$. Teda si vieme
$n$ zapísať v tvare $n = qk + r$, kde $q$ je podiel a
$0 \leq r \leq  k-1$ je zvyšok po celočíselnom delení $n$ číslom $k$.
Najskôr naplníme veľkú skúmavku. Ak by sme postupne prelievali vodu z
veľkej skúmavky do malej, pričom keď malá skúmavka je plná, tak ju
vyprázdnime, po $q$ krokoch by sme vo veľkej skúmavke mali objem $r$.
Ten by sme preliali do malej skúmavky a veľkú naplnili vodou doplna.
Opäť by sme postupne prelievali vodu z veľkej skúmavky do malej a po $q$
krokoch by sme vo veľkej skúmavke mali objem $2r$ (keďže sme do malej
skúmavky preliali o $r$ menej vody, keďže tú sme tam mali z pôvodného
prelievania).

Takto by sme vedeli vo veľkej skúmavke postupne dostávať objemy tvaru
$mr$. Vždy by sme sa však pozreli len ich zvyšok po delení $k$, teda ak
by $mr > k$, tak by sme prebývajúci objem vo veľkej skúmavke preliali do
malej skúmavky. To by sme opakovali až pokým by vo veľkej skúmavke
nezostal objem menší ako $k$. Dôležité je si uvedomiť, že sa nám stačí
pozerať len na hodnoty $m$, pre ktoré platí $1 \leq m \leq (k-1)$. Ak by
$k \leq m$, tak by sme si mohli $m$ zapísať v tvare $pk+o$, kde $p$, $o$
sú celé čísla a $o\leq (k-1)$, teda by sme vo veľkej skúmavke mali objem
tvaru $(pk+o)r = pkr+or$. Keďže sa pozeráme na zvyšky po delení $k$, tak
$pkr+or$ dáva rovnaký zvyšok ako $or$.

Máme teda $k-1$ súčinov v tvare $mr$, kde $1 \leq m \leq (k-1)$. Zároveň
máme $k-1$ rôznych zvyškov po delení $k$. Teda ak by nám žiadne dva zo
súčinov nedávali rovnaký zvyšok, jeden zo súčinov by musel dávať zvyšok
$1$. Ako si však môžme byť istí, že žiadne dva súčiny nedávajú rovnaký
zvyšok? Predpokladajme, že také dva súčiny existujú. Nech sú to súčiny
$ir$ a $jr$. Aby dávali rovnaký zvyšok, tak musí platiť

$$\begin{align*}
    k &\mid (ir-jr),\\
    k &\mid r(i-j).
\end{align*}$$

Keďže však $k$ a $r$ sú nesúdeliteľné, tak $k \mid (i-j)$. Teda $i$ a
$j$ dávajú rovnaký zvyšok, čo v našom prípade znamená, že $i=j$. Teda
taká dvojica súčinov neexistuje, takže dostávame postupne všetky zvyšky
po delení $k$, teda aj $1$.

Resp. ak dostávame všetky zvyšky po delení $k$, tak dostávame aj všetky
celočíselné hodnoty v malej skúmavke. Rovnako to funguje aj vo veľkej
skúmavke, keďže každý jej celočíselný objem sa dá vyjadriť v tvare
$ak+b$, kde $a$ a $b$ sú celé čísla a $b$ je zvyšok po delení $k$.

Keď vieme aké všetky objemy vody sa môžu nachádzať v jednotlivých
skúmavkách, zostáva sa nám už len pozrieť na všetky konfigurácie, ktoré
môžu nastať. Dôležité je si uvedomiť, že ak máme ľubovolnú skúmavku v
inom stave, než plnom či prázdnom, druhá skúmavka nemôže byť v inom
stave ako v plnom alebo prázdnom. Inými slovami, nemôže sa mi stať, že
by dve skúmavky boli v poloplnom stave. Teda pre každý z objemov $x$,
kde $1 \leq x \leq n-1$ v skúmavke s objemom $n$, nadobúda skúmavka s
objemom $k$ len dva stavy. To robí dohromady $2(n-1)$ rôznych
konfigurácií. Pre objemy $0,n$ v skúmavke s objemom $n$ nadobúda
skúmavka s objemom $k$ objemy $y$, kde $0 \leq y \leq k$. To robí
dohromady $2(k+1)$ rôznych konfigurácií. V obidvoch skúmavkách vieme,
teda vyrobiť $2(n-1)+ 2(k+1)=2(n+k)$ rôznych konfigurácií.

Ak by $n$ a $k$ boli súdeliteľné, tak existuje
$\operatorname{NSD}(n,k)>1$, označme si ho $d$. Ak by sa nám podarilo
ukázať, že konfigurácie skúmaviek s objemami $n$, $k$ a $\frac{n}{d}$,
$\frac{k}{d}$ sú rovnaké máme vyhrané. Skúmavky s objemami $\frac{n}{d}$
a $\frac{k}{d}$ majú na základe predošlého odstavca počet všetkých
konfigurácií $2 \left( \frac{n+k}{d}\right)$. Každú jednotku objemu
daných skúmaviek môžeme rozdeliť na $d$ rovnakých častí a daný dielik
prehlásiť za novú jednotu objemu. Potom sme, ale v situácií, že máme
skúmavky s objemami $n$ a $k$. Teda aj skúmavky s objemami $n$ a $k$
majú práve $2 \left( \frac{n+k}{d}\right)$, keďže sa jedná o tie isté
skúmavky a počet konfigurácií sa teda nemohol zmeniť.

### Iné riešenie. {#iné-riešenie. .unnumbered}

Na riešenie tejto úlohy vieme použiť aj vedomosť Bézoutovej rovnosti,
ktorá hovorí, že pre každé dve čísla $x,y$ existujú také koeficienty
$a,b\in \mathbb{Z}$, že $ax+by=\operatorname{NSD}(x,y)$. A zároveň
$\operatorname{NSD}(x,y)$ je najmenšie kladné číslo, ktoré vieme napísať
v takomto tvare. Ak by sa nám podarilo použiť Bézoutovu rovnosť na
opísanie správania skúmaviek, mali by sme vyhrané.

Keďže $\operatorname{NSD}(x,y)$ je nanajvýš rovné menšiemu z dvojice
$x,y$, tak s určitosťou vieme, že práve jeden z koeficientov $a,b$ je
kladný. Nech bez ujmy na všeobecnosti to bude $a$, teda $b$ je záporné.
Kladný koeficient $a$ bude predstavovať počet naplnených skúmaviek a
záporný koeficient $b$ počet vyprázdnených skúmaviek. Inak povedané
skúmavku s objemom $x$ naplníme vodou a následne prelejeme do skúmavky s
objemom $y$. Ak je skúmavka s objemom $y$ plná, celý jej objem vody
vylejeme. Na konci celého cyklu sme skúmavku s objemom $x$ naplnili
práve $a$-krát a skúmavku s objemom $y$ vyprázdnili práve $b$-krát. Na
základe Bézoutovej rovnosti vieme, že nám v jednej skúmavke vznikol
objem vody rovný $\operatorname{NSD}(x,y)$ a že žiaden menší objem
nevieme prelievaním vody v skúmavkách vyrobiť. Zároveň vieme vyrobiť v
každej skúmavke ľubovolný násobok $\operatorname{NSD}(x,y)$. Môžeme to
vidieť priamo z rovnosti $ax+by=\operatorname{NSD}(x,y)$, keďže nám
stačí len celú rovnicu vynásobiť prislúchajúcim násobkom.

Teraz nám, už len treba premenovať si naše konštanty, teda nech
$\{x,y\}=\{n,k\}$. Potom vieme v skúmavke s objemom $n$ dosahovať všetky
objemy tvaru $id$, kde $d=\operatorname{NSD}(n,k)$ a
$0 \leq i \leq \frac{n}{d}$, analogicky pre skúmavku s objemom $k$.

Keď vieme, aké všetky objemy vody sa môžu nachádzať v jednotlivých
skúmavkách, zostáva sa nám už len pozrieť na všetky konfigurácie, ktoré
môžu nastať. Dôležité je si uvedomiť, že ak mám ľubovolnú skúmavku v
inom stave, než plnom či prázdnom, druhá skúmavka nemôže byť v inom
stave ako v plnom alebo prázdnom. Inými slovami, nemôže sa mi stať, že
by dve skúmavky boli v poloplnom stave. Teda pre každý z objemov $id$,
kde $1 \leq i \leq \frac{n}{d}-1$ v skúmavke s objemom $n$, nadobúda
skúmavka s objemom $k$ len dva stavy. Čo robí dohromady
$2(\frac{n}{d}-1)$ rôznych konfigurácií. Pre objemy $0,n$ v skúmavke s
objemom $n$, nadobúda skúmavka s objemom $k$ objemy $id$, kde
$0 \leq i \leq \frac{n}{d}$. Čo robí dohromady $2(\frac{k}{d}+1)$
rôznych konfigurácií. V obidvoch skúmavkách vieme teda vyrobiť
$2\left(\frac{n}{d}-1\right)+ 2\left(\frac{k}{d}+1\right)=2\left(\frac{n+k}{d}\right)$
rôznych konfigurácií.
",5
7d15798e99f063bc,kms,"zareval som na breh, keď nás zobudila salva šípov. Žiaľ, jeden šíp sa
počas letu zabstrahoval na Navier-Stokesove rovnice, ktoré pokrkvali
bezbranného Matrodeja ako prázdnu plechovku od gumidžúsu a ešte s ním
šmarili niekoľko kilometrov proti prúdu. Videl som, ako mu pri tom
vypadol z vrecka Konkretizátor a padol do vody. Schmatol som Krutitruľa
za rukáv a vrhol som sa do Červenej rieky, aby som Konkretizátor
vylovil, no ako som padal, hladina rieky sa zákerne zabstrahovala na
akýsi štvoruholník a ja som musel bleskovo uvažovať.

V štvoruholníku $ABCD$ platí $|AD| = |AB| + |CD|$. Osi uhlov $BAD$ a
$ADC$ sa pretínajú v bode $P$. Dokážte, že platí $|BP| = |CP|$.
","Tento vzorák si môžete pozrieť aj vo videopodobe:
<https://youtu.be/tK8I4mn9CgI>

Najprv sa zamyslíme, čo nám hovorí vzťah o súčte $|AB|+|CD|=|AD|$, a ako
si ho môžme vyjadriť geometricky. Jeden spôsob, ktorý sa hneď preukáže
byť veľmi užitočný, je uvedomenie, že na stranu $AD$ môžme umiestniť bod
$X$ tak, že $|XA|=|AB|,|XD|=|CD|$. Teraz je načase narysovať si osi
uhlov $BAD$ a $ADC$, nájsť bod $P$, a narysovať úsečky $PC$ a $PB$. A
ešte si narysujme úsečku $PX$, lebo sa nám hneď preukáže byť užitočná:
Pozrime sa teraz na trojuholníky $APX$ a $APB$. Keďže $|AX|=|AB|$,
$|\sphericalangle XAP|=|\sphericalangle PAB|$ a stranu $AP$ zdieľajú,
vidíme, že sú zhodné. Z toho vidíme, že $|PX|=|PB|$.

Ten istý argument funguje pre trojuholníky $DPX$ a $DPC$, z ich
zhodnosti vidíme, že $|PC|=|PX|$. A keďže $|PC|=|PX|=|PB|$, vidíme, že
$|PC|=|PB|$.
",6
2fdc829f0eb610cd,kms,"V rovine sú dané dve konečné množiny bodov $A$, $B$. Pre každú množinu
$C$ štyroch navzájom rôznych bodov z množiny $(A\cup B)$ existuje
priamka, ktorá oddelí množinu $(C\cap A)$ od množiny $(C\cap B)$
(priamka oddeľuje dve množiny bodov práve vtedy, ak sa body jednej z
týchto množín nachádzajú vnútri jednej z polrovín určených touto
priamkou a body druhej množiny sa nachádzajú vnútri tej druhej
polroviny). Dokážte, že existuje priamka, ktorá oddeľuje množiny $A$ a
$B$.
","Pre jednoduchšie vyjadrovanie nazývajme body množiny $A$ *čierne* a body
množiny $B$ *biele*. Ďalej o dvoch množinách bodov (t. j. o nejakých
rovinných útvaroch) povieme, že sa *prenikajú*, ak majú aspoň jeden
spoločný bod. A ešte sa dohodnime, že ak povieme, že nejaký bod leží
*v*, resp. *na* nejakom útvare, myslíme tým, že je prvkom toho útvaru,
t. j. môže byť aj na hranici. Máme ukázať, že čierne a biele body vieme
oddeliť priamkou. Keď si predstavíme nejaké dve konečné množiny bodov,
ktoré sú oddelené priamkou, uvedomíme si, že aj ich *konvexné obaly* sú
oddelené tou istou priamkou.

Pripomeňme si, že konvexný obal konečnej množiny bodov je mnohouholník
(prípadne úsečka či bod), ktorý dostaneme, keď pospájame všetky body
množiny úsečkami a vyfarbíme všetky vzniknuté trojuholníky. Iná možnosť
je natiahnuť okolo všetkých bodov gumičku a potom ju sťahovať, kým to
ide. Pre všeobecnú množinu sa konvexný obal definuje ako prienik
všetkých konvexných množín, ktoré danú množinu obsahujú. Možností, ako
ho definovať, je viacero. Pre potreby nášho riešenia pod konvexným
obalom *konečnej* množiny bodov $M$ rozumieme konvexný
mnohouholník $O_M$, ktorého vrcholy sú z množiny $M$ a ktorý obsahuje
(vnútri a na obvode) všetky body z $M$. Pritom ak všetky body
množiny $M$ ležia na jednej priamke, pod $O_M$ rozumieme úsečku, ktorej
krajnými bodmi sú dva najvzdialenejšie body z $M$ a ak $M$ obsahuje iba
jeden bod, tak $O_M=M$ (v takýchto prípadoch budeme hovoriť o $O_M$, že
je *degenerovaný*). Uvedomme si, že keby sme chceli byť dôsledný, mali
by sme dokázať, že taký $O_M$ vždy existuje. Premyslite si, ako by ste
ho pre ľubovoľnú konečnú množinu $M$ skonštruovali.

Pokúsme sa úlohu vyriešiť tak, že najprv dokážeme, že $O_A$ a $O_B$ sa
neprenikajú a potom ukážeme, že existuje priamka, ktorá oddeľuje $O_A$
a $O_B$. Keďže $A\subset O_A$ a $B\subset O_B$, budú touto priamkou
oddelené aj množiny $A$ a $B$ a úloha bude vyriešená.

Predpokladajme sporom, že $O_A$ a $O_B$ sa prenikajú. Teda existuje
nejaký bod $P$, ktorý leží v oboch konvexných obaloch. Zrejme musíme
nejako využiť predpoklady zo zadania o množine $C$. Bod $P$ je prvkom
$O_B$, takže určite leží v niektorom trojuholníku, ktorého vrcholy sú
biele. (Totiž $O_B$ vieme rozdeliť na trojuholníky, ktorých vrcholy sú
vrcholmi $O_B$, volá sa to *triangulácia* mnohouholníka. Ak $O_B$ je
degenerovaný, budú aj trojuholníky degenerované.)

Ak je bod $P$ priamo jedným z prvkov množiny $A$, t. j. ak je čierny,
potom máme trojuholník s bielymi vrcholmi, v ktorom je čierny bod. Tu už
máme spor so zadaním, lebo keď dáme do množiny $C$ tieto tri biele
vrcholy a čierny bod $P$, nevieme ich oddeliť priamkou do dvoch
polrovín. Totiž akonáhle budú v nejakej polrovine tie tri biele vrcholy,
bude tam aj celý trojuholník, ktorý tvoria, teda aj bod $P$. Takže $P$
nemôže byť čierny. Rovnako sa dá ukázať, že nemôže byť ani biely.

Vyberme sa z bodu $P$ na prechádzku po polpriamke ľubovoľným smerom.
Zrejme v nejakom okamihu opustíme ako prvý jeden z obalov $O_A$ alebo
$O_B$. Bez ujmy na všeobecnosti predpokladajme, že najprv opustíme $O_A$
(nevadí, ak opustíme oba obaly naraz). Označme $Q$ bod, v ktorom sa to
stalo. Bod $Q$ je ešte stále aj v $O_A$ aj v $O_B$, nie je teda ani
čierny, ani biely (z rovnakých dôvodov ako $P$). Avšak $Q$ leží na
obvode $O_A$, leží teda na úsečke, ktorá má čierne krajné body, označme
ich $A_1$ a $A_2$. Zmeňme smer našej prechádzky a pokračujme z $Q$ ďalej
po úsečke $QA_1$. Keďže $A_1$ je čierny, nemôže ležať v $O_B$ (inak by
sme ho mohli zobrať na začiatku za bod $P$, o tom sme ale ukázali, že
nie je čierny). Preto v istom okamihu kráčania po $QA_1$ opustíme
v nejakom bode $R$ obal $O_B$. Bod $R$ leží na obvode $O_B$, teda na
nejakej úsečke $B_1B_2$ s bielymi krajnými bodmi. Zároveň ale leží aj na
úsečke $A_1A_2$. Takže úsečky $B_1B_2$ a $A_1A_2$ sa prenikajú. Keď
teraz dáme do množiny $C$ čierne body $A_1$, $A_2$ a biele body $B_1$,
$B_2$, nevieme ich oddeliť priamkou do dvoch polrovín. Totiž akonáhle sú
v nejakej polrovine body $A_1$ a $A_2$, je v nej aj celá úsečka $A_1A_2$
s bodom $R$, čiže nie celá úsečka $B_1B_2$ je v opačnej polrovine,
z čoho vyplýva, že aspoň jeden z bodov $B_1$, $B_2$ nie je v opačnej
polrovine. Dostali sme tak spor so zadaním.

Ukázali sme, že $O_A$ a $O_B$ sa neprenikajú. Zostáva nájsť priamku $p$,
ktorá ich oddeľuje. Dobrou myšlienkou je zobrať dva body $X\in O_A$
a $Y\in O_B$ také, že dĺžka úsečky $XY$ je najmenšia možná. Priamkou $p$
potom bude os úsečky $XY$.

Pred tým, ako ukážeme, že priamka $p$ oddeľuje dané obaly, si uvedomme,
že taká úsečka $XY$ naozaj existuje. Pre všeobecné množiny $O_A$ a $O_B$
to nie je vždy tak, napríklad ak by množina $O_A$ bola vnútro jedného
štvorca a množina $O_B$ vnútro druhého štvorca, ktorý sa s $O_A$
nepreniká, tak takú úsečku $XY$ nenájdeme. Ku každej totiž vieme nájsť
kratšiu. V našej situácii sú však $O_A$ a $O_B$ neprenikajúce sa
konvexné mnohouholníky (v prípade degenerovaných obalov úsečky či body).
Pre ne vieme najkratšiu úsečku $XY$ skonštruovať tak, že nájdeme
minimálnu vzdialenosť $d$ spomedzi všetkých vzdialeností medzi dvoma
vrcholmi z $O_A$ a $O_B$ a spomedzi všetkých vzdialeností medzi vrcholom
jedného a stranou druhého obalu (keďže týchto vzdialeností je konečný
počet, minimum spomedzi nich určiť vieme). Takto nájdená úsečka $XY$
dĺžky $d$ bude najkratšou možnou úsečkou medzi bodom z $O_A$ a bodom
z $O_B$, skúste si sami uvedomiť, prečo.

Majme teda úsečku $XY$ takú, že $X\in O_A$, $Y\in O_B$ a pre ľubovoľné
body $X'\in O_A$, $Y'\in O_B$ platí $|X'Y'|\ge|XY|$. Keďže obaly sa
neprenikajú, sú body $X$ a $Y$ rôzne. Os úsečky $XY$ označme $p$.
Tvrdíme, že $p$ oddeľuje $O_A$ od $O_B$. Predpokladajme sporom, že to
neplatí. Bez ujmy na všeobecnosti nech v polrovine určenej priamkou $p$,
v ktorej je bod $X$, leží nejaký bod $Z$ z obalu $O_B$. Kvôli
konvexnosti množiny $O_B$ celá úsečka $Y\!Z$ leží v $O_B$. Z obrázka
vidno, že úsečka $Y\!Z$ je sečnicou kružnice $k$ so stredom $X$
a polomerom $|XY|$ ($Y\!Z$ má s $k$ spoločný bod $Y$, pritom nie je
dotyčnicou, preto je nutne sečnicou), teda na nej ležia body $W$, pre
ktoré platí $|XW|<|XY|$. Našli sme teda body $Y'=W\in O_B$,
$X'=X\in O_A$ také, že $|X'Y'|<|XY|$, čo je v spore s výberom bodov $X$
a $Y$. Takže $p$ naozaj oddeľuje dané konvexné obaly. Tým je úloha
vyriešená.

 Napriek tomu, že sme práve úlohu vyriešili, tvrdenie zo zadania
*neplatí*! Zoberme dvojprvkovú množinu bodov $A=\{A_1, A_2\}$
a jednoprvkovú $B=\{B_1\}$ takú, že $B_1$ leží vnútri úsečky $A_1A_2$.
Žiadna množina $C$ *štyroch* navzájom rôznych bodov z množiny
$(A\cup B)$ neexistuje. Takže množiny $A$ a $B$ spĺňajú predpoklady
zadania, zrejme sa však nedajú žiadnou priamkou oddeliť. Porozmýšľajte,
ako treba upraviť zadanie, aby tvrdenie platilo. A skúste nájsť miesto
v riešení, kde sme spravili chybnú úvahu.

Úloha sa dala vyriešiť aj bez použitia konvexných obalov. Stačilo
uvažovať minimálnu vzdialenosť medzi bodmi, resp. medzi bodom a úsečkou
z množín $A$ a $B$. Pre danú najkratšiu vzdialenosť a úsečku, ktorá ju
realizuje, sa rovina rozpadne na niekoľko sektorov. Potom už stačí
rozobrať, aké body môžu byť v jednotlivých sektoroch. Takto úlohu riešil
*Ondrej Budáč*.

Viacerí ste sformulovali dobré tvrdenia, ale neunúvali ste sa s ich
dôkazmi. To, že obaly $O_A$ a $O_B$ sa neprenikajú, vôbec nie je zrejmé.
Nestačí to odbaviť nakreslením jedného obrázku. Takisto treba zdôvodniť,
že neprenikajúce sa obaly sa dajú oddeliť priamkou. Napríklad keby
v zadaní nebola podmienka konečnosti množín $A$, $B$, tvrdenie by
neplatilo.
",10
faf8ded543422f3d,kms,"Jožovi bolo v Belgicku smutno a tak si pospomínal na časy, keď išiel
vedúcovať svoje prvé sústredenie. Organizoval tam hru, ktorá sa hrala v
ôsmich miestnostiach. Na začiatku hry sa družinka šiestich účastníkov
rozdelila do miestností, každý účastník do inej. Po každom kole sa každý
účastník presunie do inej miestnosti. Pritom presúvať sa medzi
miestnosťami sa dá len tak, ako je naznačené na obrázku. Dokážte, že bez
ohľadu na to, ako sa družinka na začiatku rozdelí, nikdy sa nestretnú
všetci jej účastníci v jednej miestnosti.[^1]

[^1]: Bolo by blbé, keby sa takáto hra hrala na sústredení, obzvlášť ak
    by pre výhru bolo potrebné stretnúť sa jednej miestnosti. Našťastie
    si vedúci pomáhajú a Viťo pomohol odhaliť Jožovi túto chybičku.
","Uvedieme dva spôsoby riešenia.

### 1. spôsob riešenia

V schéme sa nachádza $8$ miestností a každá je spojená cestou s práve
$3$ ďalšími. Pre lepšiu orientáciu v obrázku si vyfarbime miestnosti
dvoma farbami ako je znázornené na obrázku:

Pre toto ofarbenie platí, že každá miestnosť je cestičkami spojená s
práve troma miestnosťami opačnej farby. Máme $4$ miestnosti zelenej
farby a $4$ miestnosti červenej farby, do nich chceme umiestniť $6$
účastníkov. Môžeme si všimnúť, že ich na začiatku nevieme všetkých
umiestniť do miestností s rovnakou farbou (vždy budú aspoň $2$ v
miestnostiach s opačnou farbou). Po každom kole sa účastníci premiestnia
do niektorej z iných miestností, ktoré sú s ich pôvodnou spojené
cestičkou. Podľa spôsobu, akým sme miestnosti ofarbovali, vieme, že sa v
nasledujúcom kole každý účastník ocitne v miestnosti s opačnou farbou
ako v kole predtým. Preto sa v každom kole ocitnú aspoň $2$ účastníci v
miestnosti s opačnou farbou ako zvyšní, a teda vieme zaručiť, že sa ani
v jednom kole nestretnú v jednej a tej istej miestnosti všetci $6$
(keďže sa nestretnú ani len v miestnostiach s rovnakou farbou).

### 2. spôsob riešenia

Na úlohu sa však môžeme pozrieť aj inak. Máme $8$ miestností a z každej
vedú práve $3$ cesty. Situáciu teda vieme premeniť na pohyb medzi
vrcholmi kocky (pre jednoduchosť nech má dĺžku strán rovnú $1$). Vrcholy
kocky budú predstavovať dané miestnosti a hrany nám budú určovať cesty
medzi miestnosťami. Vrcholy si označíme pomocou súradnicového systému
ako je na obrázku:

Vďaka tejto reprezentácii si vieme charakterizovať každý vrchol na
základe súčtu jeho súradníc. Keď máme situáciu takto prekreslenú, poďme
si ju lepšie rozobrať. Z každej miestnosti sa vieme dostať do práve $3$
ďalších a to pohybom po jednej z osí. Teda pri presune z miestnosti do
miestnosti sa vždy zmení práve jedna súradnica z $0$ na $1$ alebo
naopak. Čiže sa súčtu zmení parita. Toto sa stane pri každom presune
každého účastníka. Keď si vrcholy označíme pomocou súčtov, dostávame $4$
vrcholy s párnym súčtom a $4$ s nepárnym. Účastníkov máme v úlohe $6$.
To znamená, že ich nemôžeme umiestniť všetkých do vrcholov s rovnakou
paritou ale aspoň dvaja budú v miestnostiach s opačnou paritou ako
zvyšní. Po každom kroku sa bude parita miestnosti každého účastníka
meniť a teda sa nikdy nemôže stať, že budú všetci účastníci naraz v
miestnostiach s rovnakou paritou. Z toho dostávame, že sa nemôžu naraz
nachádzať ani v rovnakej miestnosti.
",1
58bdbf30919c366d,kms,"Betka na rozlúčku s Kikou a Jožom napiekla štvorcový perník. Jožo a Kika
sa o neho podelia nasledujúcim spôsobom. Najprv Jožo umiestni sviečku na
perník, potom Kika spraví rez od sviečky niekam po okraj perníka.
Následne Jožo spraví druhý rez od sviečky po okraj perníka tak, aby bol
kolmý na Kikin rez. Ako výsledok máme perník rozdelený na dve časti,
z ktorých Kika dostane menšiu časť. Ukážte, že Kika si môže vhodným
rezom zabezpečiť získanie aspoň štvrtiny perníka bez ohľadu na to, čo
spraví Jožo.
","Sviečku si označme ako bod $K$. Najprv ho Jožo umiestni niekam do
štvorca $ABCD$ (koláča). Rozdeľme si tento štvorec na $4$ zhodné časti
dvoma, na seba kolmými, priamkami prechádzajúcimi cez jeho stred a
stredy jeho strán. Bod $K$ (sviečka) sa po umiestnení môže nachádzať v
ľubovoľnej štvrtine koláča, alebo v jeho strede. Predpokladajme, že sa
nachádza v **pravej hornej** štvrtine alebo v strede. Ak by bola v
ktorejkoľvek inej, stačí si koláč otočiť. Teraz je na rade Kika a reže
od bodu $K$ ku kraju koláča. V tejto chvíli jej odporúčame rezať k
najvzdialenejšiemu bodu štvorca ktorým je bod $A$, lebo tak zaručene
dostane aspoň štvrtinu koláča. Hneď si ukážeme prečo.

Jožo má teraz dve možnosti ako viesť svoj rez. Ešte predtým ako si jednu
vyberie však do štvorca dokreslime dva trojuholníky obsahujúce Kikin rez
a jednu stranu štvorca. Konkrétne trojuholníky $ABK$ a $AKD$. Obsah
týchto trojuholníkov bude zaručene väčší alebo rovnaký ako štvrtina
štvorca. To môžeme vidieť z trojuholníkov $ABS$ a $ASD$, ktoré majú s
danými trojuholníkmi spoločnú základňu. Výšky trojuholníkov $ABK$ a
$AKD$ sú väčšie alebo rovnaké ako výšky trojuholníkov $ABS$ a $ASD$.
Trojuholníky $ABS$ a $ASD$ majú obsahy rovné jednej štvrtine, takže
obsahy $ABK$ a $AKD$ budú väčšie alebo rovné jednej štvrtine (to že
obsahy trojuholníkov $ABS$ a $ASD$ sú rovné štvrtine obsahu štvorca by
ste mali vidieť celkom ľahko).

Vráťme sa teraz k Jožovi, ktorý sa rozhoduje na ktorú stranu od Kikinho
rezu bude viesť svoj kolmý rez. Nech ale spraví rez na ktorúkoľvek
stranu, obe časti takto predeleného koláča budú obsahovať práve jeden z
trojuholníkov $ABK$ a $AKD$, o ktorých sme si práve ukázali, že sú
väčšie alebo rovnaké ako štvrtina štvorca. Obe časti koláča majú teda
aspoň jednu štvrtinu a Kika môže byť v kľude.
",5
cb7a4371152287f6,kms,"Doma v kuchyni mám nové štvorčekové dlaždice. Nemám doma iný zdroj vody,
tak potrebujem studňu. Nie však ledajakú. Aby sa mi nepokazilo
feng-šuej, musí spĺňať nasledujúce podmienky:

1.  Musí mať tvar $n$-uholníka.

2.  Vrcholy tohto $n$-uholníka musia ležať v mrežových bodoch
    štvorčekovej siete so štvorčekmi so stranou dĺžky $1$.

3.  Keď si napíšeme druhé mocniny dĺžok jeho strán od najmenšej po
    najväčšiu, dostaneme $n$ po sebe idúcich prirodzených čísel.

Existuje taká studňa pre

- $n = 2022$?

- $n = 3$?
","Aby sa nám ľahšie pracovalo, zavedieme si v našej štvorčekovej sieti
súradnicový systém tak, že mrežové body sú práve body s celočíselnými
súradnicami.

Súradnice vrcholov $n$-uholníka môžeme označiť ako
$(x_1, y_1), (x_2, y_2), \dots, (x_n, y_n)$. Potom druhé mocniny dĺžok
jeho strán, ktoré v úlohe skúmame, sú $(x_2-x_1)^2 + (y_2-y_1)^2$,
$(x_3-x_2)^2 + (y_3-y_2)^2$ a tak ďalej. Môžeme si všimnúť, že každá
dĺžka strany na druhú je súčtom dvoch štvorcov (druhých mocnín celých
čísel).

Tí z vás, ktorí už majú nejaké skúsenosti s počítaním so zvyškami, asi
vedia, že druhé mocniny čísel dávajú po delení štyrmi iba zvyšky $0$ a
$1$. Je to tak kvôli tomu, že zvyšok druhej mocniny závisí len od zvyšku
samotného čísla. Keď si umocníme všetky možné zvyšky od $0$ do $3$, tak
dostaneme ako výsledky iba zvyšky $0$ a $1$. Ak neveríte, môžete si
zobrať ľubovoľné číslo, vydeliť ho štyrmi so zvyškom a počítať. Vyjde
vám jedna z týchto možností: $$\begin{align*}
    (4k)^2 &= 16k^2 = 4(4k^2) + 0, \\
    (4k+1)^2 &= 16k^2 + 8k + 1 = 4(4k^2 + 2k) + 1, \\
    (4k+2)^2 &= 16k^2 + 16k + 4 = 4(4k^2 + 4k + 1) + 0, \\
    (4k+3)^2 &= 16k^2 + 24k + 9 = 4(4k^2 + 6k + 2) + 1.
\end{align*}$$

Keď jeden štvorec môže mať zvyšok po delení štyrmi $0$ alebo $1$, súčet
dvoch štvorcov môže mať zrejme zvyšok iba $0$, $1$ alebo $2$. Ak súčty
dvoch druhých mocnín (druhé mocniny dĺžok strán) tvoria postupnosť po
sebe idúcich čísel a sú aspoň štyri, táto postupnosť nutne bude
obsahovať aj číslo so zvyškom $3$ po delení $4$. Takéto číslo ale
nevieme vyjadriť ako súčet dvoch druhých mocnín, čo je spor. To znamená,
že pre $n \geq 4$ (a teda aj špeciálne pre $n=2022$) vhodná studňa
neexistuje.

Ostáva nám prípad $n = 3$. Stále platí, že našou postupnosťou nechceme
trafiť číslo so zvyškom $3$ po delení $4$, takže štvorce dĺžok strán
musia mať postupne zvyšky $0$, $1$ a $2$, čiže byť tvaru $4k$, $4k+1$ a
$4k+2$ pre nejaké nezáporné číslo $k$. Ak všetky tri druhé mocniny dĺžok
strán sčítame, musí platiť: $$\begin{align*}
    ((x_2-x_1)^2 + (y_2-y_1)^2) + ((x_3-x_2)^2 + (y_3-y_2)^2) + ((x_3-x_1)^2 + (y_3-y_1)^2) &= 4k + (4k + 1) + (4k + 2), \\
    2x_1^2 + 2x_2^2 + 2x_3^2 - 2x_1x_2 - 2x_1x_3 - 2x_2x_3 + 2y_1^2 + 2y_2^2 + 2y_3^2 - 2y_1y_2 - 2y_1y_3 - 2y_2y_3 &= 12k + 3.
\end{align*}$$

Keď sme výrazy roznásobili, na ľavej strane vznikli členy tvaru
$-2x_ix_j$ a $-2y_iy_j$. Okrem toho nám vznikli druhé mocniny súradníc
($2x_i^2$ a $2y_i^2$) -- každá súradnica na druhú práve dvakrát. Ľavá
strana je tak párna, ale na pravej máme $12k+3$, čo je nepárne. Párne
číslo sa nemôže rovnať nepárnemu, a teda aj v tomto prípade má inzerent
smolu a vyhovujúca studňa neexistuje.
",7
1ae97ec69b722299,kms,"Kmeň Majestátnych saván má na svojom rituálnom oltári nakreslenú magickú
hviezdu. Vždy pri ich rituáli do jej políčok vpisuje šaman čísla podľa
posvätných podmienok.

Do každého políčka hviezdy treba vpísať jedno kladné celé číslo. Každé
dve susedné políčka (tie, ktoré sú spojené čiarou) musia obsahovať
čísla, ktoré majú najväčšieho spoločného deliteľa väčšieho ako $1$.
Každé dve nesusedné políčka musia obsahovať čísla, ktoré majú
najväčšieho spoločného deliteľa $1$. Koľko najmenej rôznych čísel možno
použiť na vyplnenie hviezdy?
","Na obrázku vidíme $10$ políčok, do ktorých treba vpísať číslo. Najprv sa
zamyslime nad tým, či sa vôbec dá obrázok vyplniť desiatimi číslami. Po
chvíľke skúšania prídeme na to, že obrázok sa vyplniť dá. Napríklad tak,
ako vidíme na obrázku (ktorý nám nakreslil *Viktor Balan*). Všimnime si,
že sme nepoužili číslo $1$. Nemôže tam byť preto, lebo by toto políčko
nemalo najväčšieho spoločného deliteľa so svojimi susedmi, ktorý by bol
väčší ako $1$.

<figure data-latex-placement=""H"">
<img src=""obrazky/mag_star_riesenie.png"" style=""width:40mm"" />
</figure>

Teraz sa zamyslime nad tým, či by sa dal obrázok vyplniť aj s menším
počtom čísel. To by znamenalo, že aspoň dvakrát doň napíšeme rovnaké
číslo, označme si ho ako $n$. Vieme o ňom, že je väčšie ako $1$. Môžeme
ho napísať na dve políčka, ktoré spolu nesusedia? Nemôžeme, lebo potom
by tieto dve políčka mali najväčšieho spoločného deliteľa väčšieho ako
$1$ -- obe sú predsa deliteľné číslom $n$.

Môžu byť rovnaké čísla na susediacich políčkach? Mohli by, ale iba
vtedy, keby tieto políčka mali tých istých susedov. Z obrázku vidíme, že
také dve políčka tam nie sú. Ak existuje aspoň jedno ďalšie políčko,
ktoré susedí iba s jedným z nich, nastane problém. Predstavme si, že
namiesto $6$ a $22$ v obrázku dáme číslo $n$. Políčko, na ktorom je
teraz $15$, potom musí byť súdeliteľné s číslom $n$, ktoré s ním priamo
susedí. Zároveň musí byť toto políčko nesúdeliteľné s druhým políčkom s
číslom $n$, ktoré s ním nesusedí. Takže ani na dve susedné políčka sa
nedá napísať rovnaké číslo.

Najmenší počet čísel, čo potrebujeme na vyplnenie obrázka, je $10$.
",3
4e1e87f6f887c80b,kms,"Nad starovekými Grékmi bdelo nespočetné množstvo bohov. Zapamätať si
všetky tie ich mená je priam nemožné. Ani my si ich nepamätáme. Preto
miesto mien ich budeme volať číslami. Taký Zeus, vládca Olympu, mal
číslo $5$, ktoré má nasledovnú zaujímavú vlastnosť. Vieme ho vyjadriť
ako súčet aj súčin piatich celých čísel, ktoré sú v oboch prípadoch
rovnaké
$5 = 5 \cdot 1 \cdot 1 \cdot (-1) \cdot (-1) = 5 + 1 + 1 - 1 - 1$. Z
toho dôvodu Zeus býval na Olympe len s bohmi, ktorí mali túto vlastnosť
tiež.

Nájdite všetky prirodzené čísla $n$, pre ktoré existuje $n$ (nie nutne
rôznych) celých čísel, ktorých súčet aj súčin je rovný $n$.
","Označme si hľadanú množinu čísel $x_1,\ x_2, \dots,\ x_n$. Má nám platiť
$x_1 + x_2 + \dots + x_n=n$ a $x_1 \cdot x_2 \cdot \dots \cdot x_n=n$.

Môžeme si všimnúť, že ak máme nejakú množinu čísel a pridáme k nej
jednotku, súčin sa nezmení, ale súčet (ktorý očakávame, že zvyčajne bude
menší), sa zväčší o $1$. Ďalšia užitočná vec, ktorá sa môže hodiť pri
konštrukcii, je, že pridaním štyroch čísel $-1,\ -1,\ 1,\ 1$ sa nezmení
ani súčet, ani súčin. Teda keď sa nám podarí zapísať nejaké číslo $n$
ako súčin aj súčet tých istých $t$ čísel, vieme ho zapísať aj ako súčet
$t+4,\ t+8, \dots$ čísel atď.

Keďže $x_1 \cdot x_2 \cdot \dots \cdot x_n=n$, musia byť všetky $x_i$
deliteľmi čísla $n$. Keďže chceme v tomto tvare zapísať čo najviac
čísel, a to aj prvočísla, či čísla, ktoré sú súčinom len málo prvočísel
a ťažko sa rozkladajú, bolo by dobré nájsť taký rozklad, ktorý obsahuje
čo najviac $\pm 1$ a čo najmenej iných čísel.

Keďže pridanie štvorice $1,\ 1,\ -1,\ -1$ k nejakému zápisu nezmení ani
súčet, ani súčin, pre čísla $n=4k+1$ vieme jednoducho za čísla $x_i$
zobrať číslo $n$, $2k$ jednotiek a $2k$ mínus jednotiek.

$$n=n \cdot (-1)^{2k} \cdot 1^{2k}$$ $$n=n+(-1) \cdot 2k+1 \cdot 2k$$

Ak máme párne číslo, musí vo svojom rozklade obsahovať párny počet
párnych sčítancov, a teda aj činiteľov. Je to kvôli tomu, že keby ich
bol nepárny počet, ich súčet by bol párny a k nemu by sme pridali ešte
nepárny počet nepárnych čísel (zvyšné sčítance) a dokopy by sme mali
nepárny súčet. My ale potrebujeme dostať párny súčet rovný $n$.

Z toho vidno, že čísla tvaru $n=4k+2$ v požadovanom tvare zapísať
nemožno. Sú párne, musíme použiť aspoň jedno párne $x_i$, ale zároveň
takých musí byť párny počet, čiže musíme mať aspoň dve. Avšak vtedy už
súčin bude deliteľný $4$ a je jedno, čo k tomu prinásobíme, nikdy
nedostaneme číslo tvaru $4k+2$.

Ak máme číslo $4$, musíme tiež použiť aspoň dva párne činitele, takže
musíme použiť čísla $1,\ 1,\ 2,\ 2$ s nejakými znamienkami. Záporných
musí byť vždy párny počet. Ak budú všetky kladné, dostaneme súčet $6$,
ak budú aspoň dve záporné, dostaneme najviac $2+2-1-1=2$. Ani štvorku
teda zapísať nevieme.

Ak však budeme mať väčšie číslo deliteľné štyrmi, rozklad na súčin
$n=\frac{n}{2} \cdot 2$ nám už pomôže, len sa musíme pohrať so
znamienkami tak, aby sme dostali správny súčet. Znamienko pri dvojke
dokonca závisí od zvyšku $n$ po delení ôsmimi, teda pre $n$, ktoré je
násobkom $4$, rozlíšime dva prípady:

1.  $n=8k$, $k \geq 1$:
    $$n=2 \cdot (4k) \cdot (-1)^{2k} \cdot 1^{6k-2},$$
    $$n=2 + 4k + (-1) \cdot (2k) + 1\cdot(6k-2),$$

2.  $n=8k+4$, $k \geq 1$:
    $$n=(-2) \cdot (4k+2) \cdot (-1)^{2k-1} \cdot 1^{6k+3},$$
    $$n=(-2) + (4k+2) + (-1) \cdot (2k-1) + 1 \cdot (6k+3).$$

Číslo $4$ by patrilo do prípadu $2.$, lenže $k$ by bolo $0$ a počet
mínus jednotiek by musel byť $2k-1 = -1$, čo nie je možné.

Napokon nám ostávajú čísla $n$ tvaru $4k+3$. Tie sú tvrdý oriešok. Ak
skúšame takéto čísla zapísať v požadovanom tvare, nijak sa nám to
nedarí, takže by sme mohli skúsiť dokázať, že sa to nedá. Z toho, čo sme
zistili doteraz, zrejme budú dôležité zvyšky po delení $4$. Keďže máme
$n$ nepárne, všetky $x_i$ musia byť nepárne, teda mať zvyšok $1$ alebo
$3$ po delení $4$ (inak dostaneme párny súčin).

Použijeme dôkaz sporom. Pre spor predpokladajme, že sme našli vyhovujúce
čísla $x_i$ a roztrieďme ich podľa zvyškov a znamienok.

Označme $A$ počet tých, ktoré majú zvyšok $1$ a sú kladné (napr. $1$,
$5$, ...), $B$ počet tých, ktoré majú zvyšok $3$ a sú kladné ($3$, $7$,
...), pre záporné označme $C$ počet tých, ktoré majú v absolútnej
hodnote zvyšok $1$ ($-1$, $-5$, ...) a $D$ počet tých v absolútnej
hodnote so zvyškom $3$ ($-3$, $-7$, ...).

Musí platiť, že všetkých $x_i$ so zvyškom abs. hodnoty $3$ je nepárny
počet, inak bude mať celkový súčin absolútnych hodnôt zvyšok $1$
(dvojica čísel so zvyškom $3$ má súčin so zvyškom $1$), takže $B$ a $D$
majú rôznu paritu.

Ďalej máme $n=A+B+C+D \equiv 3 \pmod 4$, pretože počet všetkých $x_i$ je
dohromady $n$.

Poďme sa pozrieť na to, aký zvyšok má súčet čísel $x_i$ a porovnať ho s
$n$:

$$n = x_1 + \dots + x_n \equiv A \cdot 1 + B \cdot 3 - C \cdot 1 - D \cdot 3 \equiv A-B-C+D \equiv n \equiv A+B+C+D \pmod 4,$$
$$A-B-C+D \equiv A+B+C+D \pmod 4.$$

Všetkých záporných čísel musí byť párny počet, aby bol súčin kladný,
teda $$\begin{align*}
    C+D &\equiv 0 \pmod 2,\\
    2C+2D &\equiv 0 \pmod 4.
\end{align*}$$

Keď túto kongruenciu odčítame od pravej strany, dostaneme
$$\begin{align*}
    A-B-C+D &\equiv A+B-C-D \pmod 4,\\
    -B+D &\equiv B-D \pmod 4,\\
    2B-2D &\equiv 0 \pmod 4,\\
    B-D &\equiv 0 \pmod 2,
\end{align*}$$

čo je ale spor, pretože $B$ a $D$ musia mať rôznu paritu (ako sme už
ukázali vyššie).

Aby sme si to zhrnuli, čísla $n$, ktoré sa dajú zapísať ako súčin aj
súčet tých istých $n$ celých čísel, sú práve všetky čísla so zvyškom $0$
alebo $1$ po delení $4$ okrem samotného čísla $4$.
",10
50830d14499d4230,kms,"Kráľ schmatol meč a vyhrnul sa von z dverí. Krutitruľo sa obrátil a
zakričal na mňa: Žiaľ, viac povedať nemohol, lebo vojaci v miestnosti sa
zabstrahovali na Lieove grupy a jeden za druhým si naňho políhali, až z
neho ostal len mastný fľak. zakričal za mnou niekto a mne nebolo treba
dva razy hovoriť. Vkĺzol som do dverí, na ktoré ukazoval Krutitruľo, a
uháňal som krútiacou sa chodbičkou. Pod mojimi nohami sa otriasali
rovnice tuhosti, pri každej zákrute sa sušili nepotrebné dimenzie, ako
zábradlia mi slúžili geometricky dokonalé rovnobežky. Konečne som
vybehol spoza rohu a ocitol som sa v čudesnej miestnosti s nekonečným
povrchom, no len asi dvadsiatimi kubíkmi objemu. Uprostred na podstavci
sálalo bledomodré svetlo z obrovského diamantu. Počul som za sebou v
diaľke kroky, tak som rýchlo zašmátral po Konkretizátore -- a nahmatal
som len vzduch. Niekde mi musel vypadnúť z vrecka. Oblial ma pot. Čo
teraz? Kroky sa blížili. Prizrel som sa Srdcu lepšie. Bolo nádherné.
Jeho povrch sa víril a zakrúcal v slabučkých vzduchových prúdoch, takže
vyzeralo, akoby bolo vytesané z dymu. Jeho žiara nebola centralizovaná,
ale pochádzala z miliárd malilinkých bodiek\... Naklonil som sa bližšie.
Galaxie sa mi pred očami krútili, uprostred každej čierna diera. Obzrel
som sa po komôrke. Po stenách boli namaľované všemožné fyzikálne a
matematické zákony. Všetky smerovali k Srdcu. Komôrka nebola tvarovaná
Srdcom -- Srdce bolo tvarované komôrkou, a všetkým ostatným v Abstrakcii
takisto. Kroky boli pár metrov za mnou. Vykročil som do Srdca. Jedna z
jeho galaxií sa volá Mliečna cesta. Tam niekde je môj domov.\
Ale ešte predtým som prehodil zopár znamienok, aby Fermatova veta v
našom vesmíre platila. A nechal som vo fabrike časopriestoru vpísanú
jednu úlohu, len pre vás:

Máme trojuholník $ABC$, v ktorom $|AC|\neq |BC|$. Kružnica jemu vpísaná
má stred v bode $I$ a dotýka sa strán $BC$, $CA$, $AB$ postupne v bodoch
$D$, $E$, $F$. Stred strany $AB$ je $M$. Kolmica z bodu $I$ na ťažnicu
$CM$ sa pretína s priamkou $DE$ v bode $K$. Dokážte, že $CK$ a $AB$ sú
rovnobežné.
","Tento príklad sa dá vyriešiť pomerne jednoducho, ak poznáme a vieme
pracovať s fenoménom zvaným harmonický štvorpomer. Ide o súhrn
vlastností a tvrdení, ktorý sa často dá veľmi elegatne a efektívne
využívať v geometrických úlohách, najmä na vyšších olympiádnych
leveloch. Ak ste ešte nikdy o štvorpomere nepočuli, alebo by ste sa v
ňom chceli zdokonaliť, či chytiť prax, odporúčam pozrieť [^1] a [^2].

Predtým, než túto úlohu ušľaháme týmto kladivom si harmonický štvorpomer
zadefinujeme a uvedieme si tri tvrdenia z teórie harmonického
štvorpomeru, ktoré pri tejto úlohe využijeme.

**Definícia:** Majme body $A, C, B, D$ v tomto poradí na nejakej
priamke. Hovoríme, že body $A, C, B, D$ sú v harmonickom štvorpomere, ak
platí $\frac{|AC|}{|BC|}=\frac{|AD|}{|BD|}$. Navyše, majme bod $P$ a
body $A, C, B, D$ tak, že tieto štyri body ležia na priamke v danom
poradí a bod $P$ leží mimo tejto priamky. Uvažujme priamky $PA$, $PC$,
$PB$ a $PD$. Potom túto štvoricu priamok nazývame harmonický zväzok,
pokiaľ body $A, C, B, D$ sú v harmonickom štvorpomere.

**Tvrdenie 1:** Ak je štvorica priamok pretínajúca sa v bode $P$
harmonickým zväzkom (teda existuje štvorica bodov $A, C, B, D$ ležiacich
na samostatnej priamke neprechádzajúcej bodom $P$, ktorá je v
harmonickom štvorpomere), potom priesečníky ľubovoľnej priamky
neprechádzajúcej bodom $P$, s týmto harmonickým zväzkom sú v harmonickom
štvorpomere. Ako dôsledok, majúc dve priamky, $m$ a $n$ pretínajúce sa s
štvoricou priamok $p$, $q$, $r$, $s$ prechádzajúcou bodom $P$ v
štvoriciach bodov postupne $M_1$, $M_2$, $M_3$, $M_4$ a $N_1$, $N_2$,
$N_3$, $N_4$, potom jedna štvorica bodov je v harmonickom štvorpomere
práve vtedy, keď je tá druhá.

**Tvrdenie 2:** Uvažujme štvoricu priamok v harmonickom zväzku
prechádzajúcu spoločným bodom $P$ a uvažujme priamku $a$ neprechádzajúcu
$P$. Nech priamka $a$ pretína prvé tri priamky harmonického zväzku v
bodoch $A, C, B$. Potom $C$ je stredom úsečky $AB$ práve vtedy, keď
štvrtá priamka zväzku je rovnobežná s priamkou $a$.

**Tvrdenie 3:** Majme bod $P$, z neho vychádzajúce štyri priamky a na
týchto priamkách body $A, C, B, D$ ležiace v tomto poradí na ďalšej
priamke (neprechádzajúcej $P$). Potom z nasledujúcich troch tvrdení
platnosť ľubovoľných dvoch implikuje platnosť tretieho:

1.  Priamka $PC$ je osou uhla $APB$.

2.  Priamky $PC$ a $PD$ sú na seba kolmé.

3.  Body $A, C, B, D$ sú v harmonickom štvorpomere.

Teraz už vieme dosť na to, aby sme vedeli vyriešiť úlohu za pomoci
harmonického štvorpomeru. Ak ste úlohu nevyriešili doteraz, ale chceli
by ste tomu ešte dať šancu, teraz máte dobrú príležitosť prestať čítať
vzorák a skúsiť úlohu vyriešiť s predošlými tvrdeniami. Každopádne,
vzorák bude aj tak pokračovať.

Súc sugestívne vybrané práve tieto tri tvrdenia, chceme ich nejako
využiť v tomto príklade. Cieľom je ukázať rovnobežnosť priamok, preto by
sme mali využiť tvrdenie 2. Vidíme, že priamky $CA$, $CM$, $CB$ a $CK$
sú dobrými kandidátmi na harmonický zväzok, pretože nakoľko $M$ je
stredom úsečky $AB$, majúc, že spomínané štyri priamky sú harmonický
zväzok, rovnobežnosť $AB$ a $CK$ by priamo vyplývala z tvrdenia 2.

Na to, aby sme ukázali harmonickosť zväzku by sme potrebovali nájsť takú
priamku, že o jej priesečníkoch s priamkami $CA$, $CM$, $CB$ a $CK$ by
sme vedeli ukázať, že ležia v harmonickom štvorpomere. Potom s využitím
tvrdenia 1 a definície by sme vedeli, že tieto štyri priamky sú
harmonickým zväzkom a akákoľvek iná priamka, ktorá ich pretína vytvorí z
priesečníkov harmonickú štvoricu (hoci v našom prípade je cieľová
priamka $AB$, ktorej prieniky s potenciálnym harmonickým zväzkom budú
$A$, $M$, $B$ a nekonečno). Máme len dve prirodzené možnosti na takúto
priamku - $ED$ alebo $IK$. Vidíme však, že $IK$ má oveľa viac odveci
priesečníky, preto si vyberieme priamku $ED$.

Označme $P$ priesečník $CM$ a $ED$. O bodoch $E, P, D, K$ chceme ukázať,
že ležia v harmonickom štvorpomere. Mohli by sme využiť tvrdenie 3,
avšak na to potrebujeme nájsť vhodný bod mimo priamky $ED$, ktorý
použijeme. Tu máme niekoľko možností. $C$ nám nepomôže, pretože $CP$ a
$CK$ rozhodne nie sú vo všeobecnosti kolmé. Podobne $I$ nie je vhodný
kandidát, nakoľko os uhla $DIE$ je $IC$ a nie $IP$ ako by sme
potrebovali ($IC$ je osou uhla $DIE$, lebo $CEID$ je známy tetivový
deltoid). $M$ nie je vhodný kandidát, lebo jednak $MP$ a $MK$ nie sú vo
všeobecnosti kolmé (dá sa všimnúť z obrázka), ale tiež preto, lebo
tvrdenie, že $MP$ by malo byť vo všeobecnosti osou uhla $DME$ je príliš
absurdné.

Ostáva nám už iba priesečník $IK$ a $CM$, bod, ktorý si označíme $Q$.
[^3]. Kolmosť $PQ$ a $QK$ máme priamo zo zadania, čo je ďalšia motivácia
pozerať sa práve na tento bod. Ostáva nám ukázať, že $QP$ je osou uhla
$DQE$. Konečne sa dostaneme k troche uhlenia. Bez ujmy na všeobecnosti,
nech konfigurácia je taká, ako na obrázku, teda že $I$ leží v polrovine
$CMA$. V opačnom prípade by bola argumentácia analogická (prípad $I$
leží na $CM$ je vylúčený zo zadania). Nakoľko uhol $IQC$ je pravý, ako
aj uhol $IEC$, štvoruholník $CEIQ$ je tetivový. Potom uhly $EIC$ a $EQC$
majú rovnakú veľkosť vďaka vete o obvodových uhloch.

Podobne, nakoľko $CQI$ a $CDI$ sú oba pravé, vidíme, že $CIQD$ je
tetivový. Potom uhly $DQC$ a $DIC$ majú rovnakú veľkosť. Už sme si ale
povedali, že $CI$ je osou uhla $DIE$. Vidíme, že teda aj $QP$ je osou
uhla $DQE$. Teraz využijeme tvrdenie 3 a zisťujeme, že body $E, P, D, K$
ležia v harmonickom štvorpomere, čo je presne to, čo nám ešte chýbalo k
vyriešeniu úlohy.

[^1]: <https://prase.cz/library/Harmonicky4PomerTP/Harmonicky4PomerTP.pdf>

[^2]: <https://prase.cz/library/HarmonickectvericeDH/HarmonickectvericeDH.pdf>

[^3]: z obrázka sa dá vidieť, že máme malé $IQ$
",10
59586e11fa679a94,kms,"Kružnicu $k$ so stredom $S$ pretínajú dve rôznobežné priamky $p$ a $r$.
Priesečník $P$ týchto priamok leží zvonku kružnice $k$. Priamka $p$
prechádza bodom $S$ a pretína kružnicu $k$ v bodoch $A$ a $B$, pričom
bod $B$ leží na úsečke $AP$. Priamka $r$ pretína kružnicu $k$ v bodoch
$C$ a $D$, pričom bod $D$ leží na úsečke $CP$. Dĺžka $DP$ je zhodná s
polomerom kružnice $k$. Vypočítajte veľkosti vnútorných uhlov
štvoruholníka $ABCD$, ak viete, že uhol priamok $p$ a $r$ je $\varphi$.
","Mnohí z vás nemali s úlohou problém. Stačilo využiť niekoľko
rovnoramenných trojuholníkov a pohrať sa s uhlami. Samozrejme, ak ste si
uvedomili, že súčet protiľahlých uhlov v tetivovom štvoruholníku je
$180^\circ$, tak sa úloha stala ešte ľahšia. No ale poďme k veci. Zo
zadania vieme o trojuholníku $PSD$ povedať, že je rovnoramenný, pretože
$|DP| = |SD| = r$. Z toho vyplýva, že uhol $DSB$ má veľkosť $\varphi$
(pretože uhly pri základni rovnoramenného trojuholníka sú rovnaké).
Teraz sa pozrime na trojuholník $SDB$. Tento je tiež rovnoramenný,
pretože $|SB| = |SD| = r$. Keď vieme v rovnoramennom trojuholníku
veľkosť uhla oproti základni, tak zvyšné dva rovnaké uhly budú mať
veľkosť $90^\circ$ mínus polovica tohto uhla, pretože súčet uhlov v
trojuholníku musí byť $180^\circ$. Takto zistíme, že
$|\uhol SBD| = 90^\circ - \frac {\varphi} {2}$. To je vlastne
$|\uhol ABD|$, jeden z uhlov, ktoré chceme zistiť. Z toho že $ABDC$ je
tetivový (je mu opísaná kružnica), zistíme, že
$|\uhol ACD| = 90^\circ + \frac {\varphi} {2}$. Teraz, keď si všimneme
trojuholník $ACP$, vidíme, že v ňom poznáme dva uhly. Tak teda vyrátame
aj tretí:
$|\uhol CAP|= 180^\circ - |\uhol ACP| - |\uhol APC| =  90^\circ - \frac {3\varphi} {2}$.
$\uhol ACP$ je vlastne $\uhol ACD$, lebo body $C$, $D$ a $P$ ležia na
jednej priamke. Tento uhol ($ACD$) je tiež vnútorný uhol štvoruholníka
$ABDC$. Znovu využijeme, že štvoruholník je tetivový a dostávame aj
posledný uhol $CDB$ -
$|\uhol CDB| = 180^\circ - |\uhol ACD| = 90^\circ + \frac {3\varphi} {2}$.

Na záver sa vám chceme ospravedlniť za chybu v zadaní, nejde o
štvoruholník $ABCD$, ale o $ABDC$. Naštastie väčšina z vás riešila
správny príklad a mnohí ste na to aj upozornili. Niektorí dokonca
spočítali aj vnútorné uhly \""motýlika\"" $ABCD$.
",4
c325dc23931b6380,kms,"V čase vojny sa často aj nemysliteľné stáva skutočnosťou. Bolo tomu tak
aj v čase grécko-perzských vojen, kedy Aténčanom pod velením Temistokla
prišli na pomoc v ťažení proti Peržanom aj ich úhlavní nepriatelia --
Sparťania, pod velením generála Pausania. Samozrejme, že proti sile ich
spojených armád nemali Peržania šancu a utrpeli pri Platajach zdrvujúcu
porážku. Po vojne je však potrebné víťazstvo nielen dobre osláviť, ale
si aj rozdeliť vojnovú korisť. Keďže Peržania po sebe nič nezanechali,
ostávalo si už len rozdeliť znovudobyté územie.

Temistokles aj Pausanius boli obaja praktickí muži činu. Preto sa
rozhodli rozdeliť si dobyté územie v tvare trojuholníka $ABC$ čo
najkonvenčnejšie. Chceli by ho rozdeliť na dve polovice, s rovnakým
obsahom tak, že ho na mape prerežú jedným rezom, ktorý bude rovnobežný
so stranou $AB$ trojuholníka $ABC$.

K dispozícii však v tábore majú iba pravítko a kružidlo.

- Pravítko dokáže zobrať dva body a narysovať priamku vedúcu cez tieto
  dva body.

- Kružidlo dokáže spraviť kružnicu v nejakom bode s polomerom rovným
  vzdialenosti nejakých dvoch bodov.

Generáli teraz stoja pred ťažkým rozhodnutím rozrezať územie na dve
rovnako veľké časti. Pomôžte im nájsť pomocou pravítka a kružidla takú
priamku, ktorá je rovnobežná so stranou $AB$ trojuholníka $ABC$ a delí
ho na dve časti s rovnakým obsahom. [^1]

[^1]: Ak ste sa s podobným typom úloh ešte nestretli môže vám pomôcť
    krátky text na stránke:
","Spravme najprv všetky potrebné výpočty, nech vieme, čo presne chceme
rysovať. Označme si postupne $E,\, F$ body, v ktorých budú rovnobežkou
prerezané úsečky $AC,\, BC$. Z vety o súhlasných uhloch vidíme, že
$|\sphericalangle ABC|=|\sphericalangle EFC|$ a
$|\sphericalangle BAC| = |\sphericalangle FEC|$. Potom bude trojuholník
$EFC$ podobný trojuholníku $ABC$ podľa vety $uu$. Označme $k$ koeficient
podobnosti. Trojuholník $ABC$ je teda v každom rozmere $k$-krát väčší
ako $EFC$. Keďže $|AB| = k \cdot |EF|$ a v rovnakom pomere sú aj výšky
na tieto strany, bude obsah $ABC$ $k^2$-krát väčší ako obsah $EFC$.
Odtiaľ vyplýva $k = \sqrt{2}$.

Označme pätu výšky trojuholníka $ABC$ z vrcholu $C$ ako $D$. Priamka
$EF$ ju bude pretínať v jednej $k$-tine od bodu $C$, teda vo
vzdialenosti $\frac{1}{\sqrt{2}} |CD| = \frac{\sqrt{2}}{2} |CD|$. Pri
rysovaní budeme chcieť nájsť túto výšku a vyznačiť na nej bod v tejto
vzdialenosti. Následne už len narysujeme kolmicu. Ukážme si teda priamo
daný postup.

1.  Keďže uhol $CDA$ má byť pravý, na jeho nájdenie využijeme Tálesovu
    kružnicu. Nájdeme si stred úsečky $AC$, označíme ho $M$, a spravíme
    kružnicu so stredom $M$ a polomerom $|AM|$. Priesečník s $AB$ bude
    $D$.[^1]

2.  Na rozdelenie výšky využijeme vlastnosti štvorca. V ňom je
    uhlopriečka $\sqrt{2}$-krát dlhšia ako strana. Štvorec s dĺžkou
    strany $CD$ tak má uhlopriečku dlhú $\sqrt{2} \cdot |CD|$. My
    potrebujeme jej polovicu. Do $D$ zapichneme kružidlo a vzdialenosť
    $|CD|$ prenesieme na priamku $AB$. Dostaneme bod $X$, pričom $DX$ a
    $CD$ budú susedné strany štvorca. Takže $CX$ je uhlopriečka a platí
    $|CX| = \sqrt{2} \cdot |CD|$. Stred $CX$ označíme $Y$ a vzdialenosť
    $|CY|$ prenesieme na $CD$. Vyznačíme bod $Z$.

3.  Spravíme si kolmicu na $CD$ cez bod $Z$. Jeden zo spôsobov je
    spraviť si na $CD$ taký bod $W$, aby $|DZ| = |ZW|$ a spraviť os
    úsečky $WD$.

Kolmica, ktorú sme práve narysovali je priamo hľadaná priamka zo
zadania.

[^1]: Na nájdenie stredu vieme využiť postup pre os úsečky. V krajných
    bodoch do kružidla naberieme dĺžku úsečky a spravíme kružnice.
    Spojením ich priesečníkov dostaneme os úsečky, ktorá prechádza jej
    stredom.
",4
f31c66c383e034b4,kms,"Na rozdiel od Sparty Aténski predstavitelia dbali na to, aby ich
bojovníci -- hopliti, mali nielen krásne vyšportované telá, ale aj
bystrú a rozhľadenú myseľ. Tento ideál súladu fyzickej a duševnej krásy,
nazývaný tiež Kalokagatia, bol pre Aténsku spoločnosť nesmierne
dôležitý. Aj preto dávali svojim vojakom pred jedlom vždy nejakú
mentálnu rozcvičku, ktorú museli vyriešiť, aby sa mohli dosýta najesť.
Jedlo si museli zaslúžiť. Z dobových rytín a malieb na urnách sa nám
dochoval tento príbeh:

Múdry generál Perikles raz prišiel za svojimi vojakmi, ktorí práve
obedovali fazuľu s tradičným gréckym nekysnutým chlebom -- pitou, ktorý
bol v tvare trojuholníka so stranami dĺžok $15$, $20$ a $25$ cm ako na
obrázku. Skôr, ako sa vojak stihol do pity pustiť, prišiel za ním
Perikles a ostrým nožom mu odrezal z každého rohu kúsok v tvare
rovnoramenného trojuholníka s dĺžkou ramien $5$ cm a povedal vojakovi:
„Ak by si chcel tieto kúsky zjesť, drahý spolubojovník, budeš mi musieť
najprv povedať, koľko z pity ti ostalo. Odpovieš mi však nesprávne,
hodím celú pitu mačkám, ktoré už nervózne žobrú pod tvojimi nohami.""

Skúste sa teraz aj vy zamyslieť nad danou úlohou a zistite obsah plochy,
ktorá vojakovi ostala. Podarí sa vám to alebo vašu porciu hodia mačkám?
","Zo zadania aj z obrázku vidíme, že obsah zostávajúcej plochy --
šesťuholníka $A_CA_BB_AB_CC_BC_A$ zistíme tým, že od pôvodného
trojuholníka $ABC$ odčítame obsahy malých (odrezaných) trojuholníkov.
Ako jedna z prvých vecí, čo nám môže napadnúť skúsiť, keďže poznáme
dĺžky všetkých strán trojuholníka $ABC$, je vhodne ich dosadiť do
Pytagorovej vety. Ak by platila, vedeli by sme, že trojuholník je
pravouhlý. Tak to spravme. Po dosadení sme prišli na to, že trojuholník
$ABC$ je pravouhlý s pravým uhlom pri vrchole $A$, pretože
$15^2+20^2=25^2$.

Keď už vieme, že trojuholník $ABC$ je pravouhlý, jeho obsah zistíme
ľahko. Dĺžky jeho strán $AB$ a $AC$ dosadíme do vzorca na obsah
trojuholníka a zistíme, že
$T=\frac{1}{2} \cdot |AB|\cdot|AC|= \frac{1}{2} \cdot 15 \cdot 20=150\ \text{cm}^2$.
Veľkosť malého trojuholníka pri pravom uhle zistíme podobne. Použijeme
jeho dĺžky strán a dostávame
$T_1=\frac{1}{2} \cdot |AA_B| \cdot |AA_C| = \frac{1}{2} \cdot 5 \cdot 5= 12.5\ \text{cm}^2$.
Náročnejšie bude zistiť obsahy zvyšných dvoch trojuholníkov.

Pri výpočte obsahu malého trojuholníka $BB_AB_C$ si pomôžeme veľkým
trojuholníkom $ABC$. Ak by sa nám podarilo ukázať, že nejaká časť tohto
trojuholníka je podobná s trojuholníkom $ABC$, mohli by sme pomocou
koeficientu podobnosti určiť dĺžky strán tejto časti trojuholníka
$BB_AB_C$. Ak to spravíme šikovne, z tohto poznatku by sme potom mohli
vedieť vypočítať aj obsah celého trojuholníka $BB_AB_C$. Pomôžeme si
tým, že budeme viesť výšku z vrchola $B_C$ na stranu $BB_A$, čím zároveň
rozdelíme trojuholník $BB_AB_C$ na dva menšie trojuholníky. Pätu tejto
výšky si nazveme $V_B$. Vieme, že uhol pri päte výšky $V_B$ je pravý.
Môžeme si všimnúť, že oba trojuholníky $ABC$ a $V_BBB_C$ sú pravouhlé a
majú spoločný uhol pri vrchole $B$. Potom podľa vety $uu$ o podobnosti
trojuholníkov vieme, že trojuholníky $ABC$ a $V_BBB_C$ sú (v tomto
poradí) podobné. Koeficient podobnosti $k$ je pomer dĺžok strán
$BB_C$ a $BC$. Teda
$$k =  \frac{|BB_C|}{|BC|}  = \frac{5}{25} = \frac{1}{5}.$$

Pomocou koeficientu podobnosti $k$ zistíme dĺžku výšky
$|B_CV_B| = k \cdot|AC| = \frac{1}{5} \cdot 20=4$ cm. Keďže poznáme
dĺžku strany $BB_A$ a dĺžku výšky na danú stranu, vieme ľahko dopočítať
obsah trojuholníka $BB_AB_C$. Teda
$$T_2=\frac{|BB_A| \cdot |B_CV_B|}{2} =\frac{5 \cdot 4}{2} = 10\ \text{cm}^2.$$

Pri výpočte obsahu posledného odrezaného trojuholníka budeme postupovať
rovnako ako pri predchádzajúcom trojuholníku. Trojuholník $CC_AC_B$ si
môžeme výškou na stranu $CC_A$ rozdeliť na dva menšie trojuholníky.
Podľa vety $uu$ o podobnosti trojuholníkov sú trojuholníky $ABC$ a
$V_CC_BC$ podobné. Môžeme si všimnúť, že ich koeficient podobnosti je
$$k' =  \frac{|CC_B|}{|CB|}  = \frac{5}{25} = \frac{1}{5}.$$

Potom výška $V_CC_B$ je podobná so stranou $AB$ a má veľkosť
$3\ \text{cm}$. Keď už poznáme aj dĺžku výšky v trojuholníku
$|CC_AC_B|$, ľahko dopočítame jeho obsah
$$T_3~=~\frac{|CC_A| \cdot |C_BV_C|}{2}~=~\frac{5 \cdot 3}{2}~=~7.5\ \text{cm}^2.$$

Na záver nám už len ostáva od veľkosti obsahu trojuholníka $ABC$ odrátať
obsahy trojuholníkov $AA_BA_C$, $BB_AB_C$ a $CC_AC_B$. Výsledkom je
obsah zostávajúcej plochy
$S = T - T_1 - T_2 - T_3 = 150 - 12.5 - 10 - 7.5 = 120\ \text{cm}^2$.
",3
97c3a2916baa1ade,kms,"Keď boli mince vytiahnuté, išiel Maťko do obchodu kúpiť kaleráb. Aby ho
nebolo málo ani veľa, vzal si so sebou sadu závaží, ale nevedel nič o
ich hmotnostiach. Rád by čo najrýchlejšie našiel najľahšie a najťažšie z
nich.

Maťko má $42$ závaží (s kladnými reálnymi hmotnosťami), z ktorých žiadne
dve nemajú rovnakú hmotnosť. Má aj rovnoramenné váhy, na ktoré dokáže
umiestniť na každú stranu jedno závažie a váhy ukážu, ktoré z nich je
ťažšie (nie však o koľko). Rád by zistil, ktoré z jeho závaží je
najľahšie, a ktoré najťažšie. Určte najmenšie $v$ také, že sa to Maťkovi
podarí na $v$ vážení bez ohľadu na hmotnosti jednotlivých závaží.
","Skúsme sa na začiatok zamyslieť nad jednoduchšou úlohou. Čo ak by Maťko
chcel nájsť len najťažšie závažie? Možno ste sa s takouto úlohou
stretli. Po nejakom čase rozmýšľania nie je náročné prísť na to, že to
Maťko zvládne na $41$ vážení. Napr. môže porovnávať vždy doposiaľ
najťažšie závažie. Dokázať, že na menší počet vážení to nejde, je o
niečo náročnejšie. Môžeme využiť, že každé závažie sa musí niekedy
vážiť. To nám dá však len príliš slabý odhad, lebo na to nám stačí len
$21$ vážení. Pre dokázanie správneho odhadu si môžete každé závažie
predstaviť vo vlastnej skupinke. Pri každom porovnaní závaží ich
skupinky spojíme. Pre určenie najťažšieho závažia potrebujeme dostať len
jednu skupinku. Detaily riešenia tejto úlohy nechávame na vás.

Čo ale ak chceme nájsť aj najťažšie, aj najľahšie závažie? Asi dosť
rýchlo nám napadne, že môžeme na $41$ vážení nájsť najťažšie závažie a
potom spomedzi zvyšných $41$ závaží vieme na $40$ vážení nájsť
najľahšie. Je to ale najlepšie, čo vieme? Musíme najťažšie a najľahšie
hľadať takto separovane? Nevieme to nejako skombinovať? Môžeme nad tým
pouvažovať. Alebo sa môžeme pustiť do dokazovania, prečo je toto
optimálny počet vážení. Vtedy zistíme, že nám to moc nejde dokázať.
Predsa len vieme nejaké váženia ušetriť, ak toto skombinujeme.

### Opis správneho spôsobu váženia

Kľúčovou myšlienkou je správna deľba práce. Najskôr si rozdeľme závažia
do $21$ dvojíc a každú dvojicu odvážme. Dostaneme tak $21$ závaží, ktoré
z vážení vyšli ako ťažšie -- niekde medzi nimi sa musí nachádzať aj
najťažšie. Zoberme si ľubovoľné z nich ako *favorita* a postupne pre
každé zo zvyšných $20$ závaží spravíme nasledovné: závažie porovnáme s
aktuálnym favoritom a ak bude ťažšie ako favorit, tak ním nahradíme
doterajšieho favorita. Takto po $20$ váženiach bude favoritom určite
najťažšie závažie. Podobne, medzi zvyšnými $21$ závažiami, ktoré vyšli z
prvých vážení ako ľahšie, sa musí nachádzať najľahšie závažie. Podobným
spôsobom vieme nájsť aj to na $20$ vážení. Týmto spôsobom sme našli
najľahšie a najťažšie závažie na $21 + 20 + 20 = 61$ vážení.

### Ako dokázať, že to lepšie nejde?

Pri úlohách toho typu to zvykne bývať tá ťažšia časť. No napriek tomu sa
k tomu dá pristúpiť hravo. Môžeme sa vžiť do role Maťkovho nepriateľa. V
tomto prípade si za jeho nepriateľom môžeme predstaviť váhu alebo osud.
Ako Maťkov nepriateľ môžeme voliť také situácie, aby sme mu čo najviac
znepríjemnili život. Môžeme si to predstaviť tak, že na začiatok určíme
hmotnosti závaží. Keď nám to bude vyhovovať, tak môžeme nejakému závažiu
zmeniť hmotnosť, pokiaľ tým nenarušíme žiaden predošlý výsledok váženia.
Totiž pri týchto nových hmotnostiach závaží by Maťko postupoval presne
rovnako, lebo by dostával rovnaké výsledky vážení. Takúto zmenu
hmotnosti nemá ako rozlíšiť. Tento prístup využijeme aj my.

Najskôr však sa zamyslime nad niečím, čo nám ponúkne správny pohľad na
to, čo presne sa v tejto úlohe deje. Pozrime sa, čo sa dozvieme z
jedného váženia. Jedno závažie bude ľahšie a druhé ťažšie. O tom ľahšom
vieme povedať, že rozhodne nebude najťažším. Podobne, ťažšie závažie
isto nebude najľahším. Preto si po každom vážení na ťažšie závažie
napíšeme znak $T$ a na ľahšie závažie znak $L$. Keď na $41$ závažiach
budeme mať znak $L$, tak vieme, že jediné zostávajúce závažie musí byť
najťažšie. (Vyskúšajte si to na našej stratégii opísanej vyššie, príp.
na iných stratégiách.) Dôležité však je, že to platí aj opačne, čo si
teraz ukážeme.

Označme si najťažšie závažie $M$ (to isto nemá znak $L$). Čo ak okrem
neho nejaké závažie $A$ tiež nemá znak $L$? Ak zvýšime hmotnosť závažia
$A$ nad hmotnosť závažia $M$, tak sa $A$ stane najťažším závažím. Zjavne
sme tým žiaden výsledok váženia neporušili, lebo závažie $A$ vyšlo z
každého váženia ako ťažšie (lebo nemá znak $L$) a ostatné váženia touto
zmenou neovplyvníme. V takejto situácii teda môže byť závažie $A$
rovnako dobre najťažším, preto Maťko nevie určiť, ktoré to je. Teda na
určenie najťažšieho závažia Maťko potrebuje, aby $41$ závaží malo znak
$L$. Analogicky, na určenie najľahšieho závažia Maťko potrebuje, aby
$41$ závaží malo znak $T$. Teda celkovo Maťko potrebuje $82$ znakov.

Pozrime sa, koľko znakov môže Maťkovi pribudnúť, keď odváži závažia $A$
a $B$:

1.  $A$ aj $B$ sú neoznačené. Potom vždy dostane jedno znak $T$ a druhé
    $L$. Maťkovi pribudnú dva znaky.

2.  $A$ má znak $T$ (príp. $T$ a $L$) a $B$ je neoznačené. Keďže $B$ je
    neoznačené, nebolo ani vážené. Preto môžeme zmeniť jeho hmotnosť
    tak, aby bolo ľahšie ako $A$. Váha tak Maťkovi povie, že $B$ je
    ľahšie, čím mu pribudne len jeden znak $L$ na závažie $B$.

3.  $A$ má znak $L$ a $B$ je neoznačené. Podobne ako vyššie zariadime,
    nech je $B$ je ťažšie. Maťkovi pribudne jeden znak.

4.  $A$ má znak $T$ a $B$ má znak $L$. Ako sme už ukázali, závažie $A$
    bez symbolu $L$ môžeme zmeniť na závažie s najvyššou hmotnosťou.
    Vtedy sa Maťko dozvie, že $A$ je ťažšie ako $B$ a žiaden nový znak
    tým nezíska.

5.  Vo všetkých ostatných prípadoch majú závažia $A$, $B$ aspoň tri
    znaky. Preto bez ohľadu na výsledok váženia Maťkovi pribudne najviac
    jeden znak.

Vo všetkých prípadoch okrem prvého pribudne Maťkovi najviac jeden znak.
Avšak každý prírastok dvoch nových znakov (1. prípad) stojí Maťka dve
neoznačené závažia. Preto dva znaky nám môžu pribudnúť najviac pri
$42/2 = 21$ váženiach. Vo zvyšných váženiach vie Maťko získať len jeden.
Aby získal $82$ znakov, tak potrebuje spraviť ešte aspoň
$82 - 2\cdot21 = 40$ vážení. Tým sme dokázali, že na nájdenie
najťažšieho a najľahšieho závažia Maťko potrebuje aspoň $21 + 40 = 61$
závaží. Tým je naše riešenie úplné.

### Pohľad na úlohu cez teóriu grafov

V niektorých úlohách o vážení a porovnávaní vie prísť vhod predstaviť si
situáciu pomocou orientovaného grafu. Závažia budú vrcholy grafu.
Zakaždým, keď zistíme, že závažie $A$ je ťažšie ako závažie $B$, tak do
grafu pridáme orientovanú hranu z vrcholu $A$ do vrchola $B$. Ak ste sa
s grafmi ešte nestretli, ide o matematický pojem, ktorý priamo zodpovedá
mnohým našim náčrtom. Závažia si vieme kresliť ako body (vrcholy) na
papier. Nakresliť hranu z $A$ do $B$ znamená nakresliť šípku z $A$ do
$B$.

Na dokazovanie, že menej ako $61$ vážení Maťkovi nestačí, sa vieme opäť
pozrieť ako na hru. Maťko si vyberie dva vrcholy a my medzi ne
nakreslíme orientovanú hranu nami vybraným smerom. Pri tom nám stačí
dodržať, aby sme v našom grafe nevytvorili orientovaný cyklus (teda taký
cyklus, v ktorom sú všetky hrany orientované jedným smerom). Ak toto
dodržíme, tak existenciu hmotností závaží, ktoré budú konzistentné so
všetkými váženiami, nám zaručuje existencia topologického usporiadania:
Ak máme orientovaný graf bez orientovaných cyklov, tak jeho vrcholy
možno zoradiť do postupnosti tak, že pre každú orientovanú hranu z
vrchola $A$ do vrchola $B$ platí, že vrchol $A$ sa nachádza v
postupnosti skôr ako $B$. Takáto postupnosť sa nazýva *topologické
usporiadanie* orientovaného grafu. Môžete si skúsiť toto tvrdenie
dokázať, nie je to náročné. Zdôrazňujeme však, že graf, tak ako ho
berieme, musí mať konečný počet vrcholov.

S využitím grafov vieme vyriešiť aj spomínanú jednoduchšiu úlohu.
Rozmyslite si, že aby sme vedeli jednoznačne určiť najťažšie závažie,
náš graf po odmyslení orientácie hrán musí byť *súvislý* -- medzi
každými dvoma vrcholmi sa musíme vedieť dostať po hranách. Potom nám
stačí využiť známy výsledok o tom, že súvislý graf na $n$ vrcholoch má
aspoň $n - 1$ hrán.
",8
b83f6cf8cd60fc7a,kms,"V priestore je daný valec s výškou $1$ Ym a s polomerom podstavy $1$ Ym.
Nájdite najmenší počet lôpt (gúľ) s polomerom $1$ Ym potrebných na
pokrytie tejto oblasti. *Poznámka:* Ak vás zaujíma, čo je , skúste sa
pozrieť napríklad na internetovú stránku s adresou\
`http://columbia.thefreedictionary.com/List+of+Prefixes+for+Basic+Metric+Units`.
","Mohli ste začať skúšať pokrývať valcovú oblasť postupne od použitia
jednej gule. Na druhej strane, keďže pokrývanie priestoru guľami sa zle
predstavuje, jedna možnosť bola skúsiť to s kockami v písanými do týchto
gúľ. Takýmto spôsobom sa dalo zistiť, že 4 gule postačujú. Tento počet
sa dá ešte zlepšiť na 3. Vyhovujúce pokrytie je napríklad také, že
stredy gúľ umiestnime do roviny prechádzajúcej stredom valca rovnobežnej
s podstavami, tak aby tvorili vrcholy rovnostranného trojuholníka a aby
boli vzdialené od stredu valca $\frac12$. Overiť si to môžeme tak, že sa
pozrieme na rovinu podstavy (môžeme hornej, to isté bude platiť aj pre
dolnú). V nej budú gule vyzerať ako kruhy s polomerom
$\frac{\sqrt{3}}{2}$ (Veľkosť polomeru sme vypočítali z pytagorovej
vety) a valec ako kruh s polomerom $1$. Ak nám guľové kruhy zakrývajú
valcový, tak naše pokrytie funguje, lebo medzi hornou podstavou a
strednou rovinou valca je situácia vždy podobná, akurát polomery
guľových kruhov sú väčšie. Toto pokrytie naozaj funguje, lebo
priesečníky guľových kruhov tvoria rovnostranný trojuholník so stranou
$\sqrt{3}$ (viĎ obrázok $1$) a teda polomer jeho opísanej kružnice je
$1$, čiže celý kruh ohraničený touto opísanou kružnicou je valcový kruh
a zároveň je celý pokrytý guľovými kruhmi. Túto časť väčšina z vás
zvládla veľmi dobre, oveľa väčší problém vám robil dôkaz, že $2$ gule
nie sú postačujúce. Takmer každý postup bol úplne iný, a nakoniec som sa
rozhodol vybrať riešenie, ktoré obsahuje viacero užitočných úvah. Budeme
si všímať roviny rovnobežné s podstavou valca. Rez valca touto rovinou
predstavuje kruh $K$ s polomerom $1$ a rezy gúľ predstavujú tiež kruhy a
to kruhy $K_1$ s polomerom $r_1$ a $K_2$ s polomerom $r_2$. Budeme sa
snažiť pokryť kruhmi $K_1$ a $K_2$ kruh $K$. Vieme, že $r_1$,
$r_2 \le 1$ a navyše polomer $1$ nadobúdajú len v tom reze, kde sa
nachádza ich stred. Zoberme si rovinu, ktorá neobsahuje stredy gúľ. V
nej sú polomery $r_1$ a $r_2 < 1$. Nech $k$, $k_1$a $k_2$ sú postupne
okrajové kružnice kruhov $K$, $K_1$ a $K_2$. Môžu nastať $2$ prípady. Ak
neexistuje priesečník alebo sa kružnica $k$ a kružnica $k_1$ len
dotýkajú, tak sme pomocou kruhu $K_1$ pokryli najviac $1$ bod kružnice
$k$. Potom na nej existujú $2$ body oproti sebe vzdialené $2$, ktoré už
nevieme zvyšným kruhom pokryť, lebo jeho priemer je menší ako $2$. Ak
majú kružnice $k$ a $k_1$ $2$ priesečníky, tak kruh $K_1$ pokrýva menej
než polovicu kružnice $k$ (inak by musel pokryť $2$ body od seba
vzdialené $2$) a preto existujú $2$ body na kružnici $k$, ktoré sú od
seba vzdialené $2$, a tie zvyšným kruhom $K_2$ už nedokážeme pokryť. V
tejto rovine preto ostane nepokrytý bod, a preto nám 2 gule na pokrytie
valcovej oblasti nestačia.
",6
75ce61aa89ace384,kms,"Mišovia idú ceštovať kružilašom, no potrebujú ša dohodnúť na poradí, v
ktorom naštúpia. Šú šíce očíšlovaní celými číšlami $1,\, 2, \dots,\, n$,
ale to je príliš trápne poradie, tak ši chcú prejšť rôzne možnošti.
Koľkými špôšobmi ich môžeme zoradiť do radu tak, aby pre každé celé
číšlo $k$ (kde $1 \le k \le n$) platilo, že číšla prvých $k$ Mišov
dávajú po delení číšlom $k$ navzájom rôzne zvyšky?
","Uvažovať zvyšky po delení všetkými číslami $1\leq k\leq n-1$ je trochu
veľa možností čo naraz uvažovať. Preto sa oplatí uvažovať zvyšky po
delení takým číslom, aby tých zvyškov bolo málo. Takým deliteľom je
napríklad $k=n-1$. Zvyšok $1$ po delení $k=n-1$ nadobúda iba $1$ a $n$ a
každé ďalšie z čísel $2,3,\dots n-1$ nadobúda iný zvyšok. Preto je buď
$1$, alebo $n$ na poslednom mieste, pretože nemôžu byť obe v prvej
$(n-1)$-tici. Počet takých $n$-tíc, kde $n$ je na poslednom mieste, je
vlastne úloha pre $n-1$, a je ich toľko, koľko je takých $(n-1)$-tíc. A
počet možností, kde je $1$ na konci, je zatiaľ neznámy. Avšak môžeme
tušiť, že po delení $n-2$ budú potom zase práve dve čísla s rovnakým
zvyškom a jedno z nich bude musieť byť na predposlednom mieste. Pre
predposledné miesto máme teda možnosti
$(\dots,2,1),(\dots,n,1),(\dots,1,n),(\dots,n-1,n)$. Tieto pozorovania
nám napovedajú, že by sa mohlo jednať o dôkaz indukciou a výsledok by
mohol byť $2^{n-1}$. Poďme to teda dokázať indukciou.

Budeme matematickou indukciou zhora dokazovať tvrdenie, že od konca
budeme mať postupnosť čísel, kde každé ďalšie číslo je buď najväčšie
nepoužité, alebo najmenšie nepoužité číslo. Pričom na výbere nebude
záležať a teda budú vždy dve možnosti na $k$-tu pozíciu.

Pre posledné miesto už vieme, že máme dve možnosti $1$ a $n$.

Nech od konca máme postupnosť čísel, ktorá spĺňa predpoklad indukcie,
kde použijeme čísla $1,2,\dots, m$ a $n-s+1,n-s+2,\dots, n$. Potom
nepoužité čísla sú $m+1, m+2, \dots, n-s$ a je ich $n-m-s$. Tieto čísla
sú po sebe idúce čísla, a teda po delení $n-m-s-1$ majú čísla $m+1$ a
$n-s$ rovnaké zvyšky. Ostatné čísla musia mať rôzne zvyšky. Preto na
$(m+s+1)$-tom mieste od konca ($(n-m-s)$-tom mieste) musí byť práve
jedno z týchto dvoch čísel. Preto máme dve možnosti na $(m+s+1)$-té
číslo od konca a zároveň sme použili buď najväčšie, alebo najmenšie
nepoužité číslo.

Táto indukcia pokračuje, až kým nezostane posledné číslo, a to na prvom
mieste, budeme mať iba jednu možnosť. Preto je počet možností Mišov
$2^{n-1}$.

Ešte musíme overiť, že každá takáto postupnosť naozaj spĺňa podmienky zo
zadania. Lenže pri konštrukcií sme uvažovali všetky $k$ od $n-1$ po $2$,
a teda takto skonštruovaná postupnosť ozaj spĺňa podmienku zo zadania.
",9
1c536eb710ab908d,kms,"V kráľovstve bol malý kúzelný Štvorček, ktorý bol schopný vyriešiť
akékoľvek matematické úlohy. Kráľ sa o ňom dozvedel a rozhodol sa, že ho
použije na vyriešenie zložitej úlohy so šachovnicou. Keď Štvorček dostal
úlohu, zamyslel sa a po chvíli mu bolo jasné, ako to urobiť. Kráľ bol
nadšený, keď sa dozvedel výsledok, a rozhodol sa, že Štvorček bude jeho
oficiálnym poradcom pre všetky matematické úlohy. A tak sa aj stalo!

Štvorčekovou úlohou bolo pre dané $n\ge 2$ vyplniť šachovnicu
$n \times n$ číslami $1$ a $-1$ tak, aby v každom štvorci $2 \times 2$
bol súčet čísel na jeho políčkach rovný $0$. V závislosti od $n$ určte,
koľkými spôsobmi mohol Štvorček takto šachovnicu vyplniť.
","Naše riešenie započnime pohľadom na čiastočne vyplnený štvorec
$2 \times 2$. Ak máme vyplnené tri čísla štvorca, zvyšné číslo je
jednoznačne určené. Jednoducho sčítame už existujúce čísla a výsledok
musíme odčítať. Tu je tiež dobré uvedomiť si, že ak má byť súčet $0$,
musíme mať rovnako veľa $1$ ako $-1$. V každom štvorci sú teda po dva
kusy každého čísla a na začiatku sme nemohli mať v jednom štvorci
$2 \times 2$ tri rovnaké.

Predstavme si ďalej, že máme v štvorci $2 \times 2$ vyplnené len dve
čísla. Pre jednoduchosť (a pre ďalší postup) predpokladajme, že máme
vyplnený prvý riadok. Ak sú vyplnené čísla rovnaké, máme len jednu
možnosť, ako doplniť druhý riadok -- musíme dopísať dvakrát to číslo,
ktoré v tabuľke zatiaľ chýba. Naopak, ak sú doplnené jedna $1$ a jedna
$-1$, máme možnosti dve. Dopisujeme tiež jednu $1$ a jednu $-1$, takže
môžeme dopísať buď rovnaké čísla pod seba, alebo rôzne pod seba. T. j.
buď pod $1$ dopíšeme $1$ a pod $-1$ dopíšeme $-1$, alebo naopak.

Pri dvoch vyplnených číslach teda vždy vieme doplniť daný štvorec
$2 \times 2$ tak, aby spĺňal zadanie. Vidíme teda, že ak budeme mať v
štvorci $2 \times 2$ jedno alebo žiadne číslo, môžeme najprv doplniť
štvorec na dve ľubovoľne a stále budeme vedieť pokračovať v dopĺňaní.

Skúsme prejsť na počítanie možných vyplnení tabuľky $n \times n$. Prvé
pozorovanie, ktoré môžeme spraviť na základe predošlého odseku je, že
prvý riadok môžeme doplniť ľubovoľne. Po takomto doplnení budú v každom
štvorci $2 \times 2$ najviac dve čísla, a teda sme zatiaľ nič
nepokazili. Pre každé z $n$ políčok sme zvolili jedno z $2$ čísel. Máme
teda $2^n$ možných doplnení prvého riadku.

Rozlíšime dva typy doplnenia prvého riadku. Buď sa v tomto riadku
nachádza dvakrát to isté číslo vedľa seba, alebo nie. Začneme druhým
prípadom. Tu máme len dve možné doplnenia. Keďže sa striedajú $1$ a
$-1$, celý riadok je určený začiatočným číslom. Možnosti sú teda
$1,~-1,~1,~-1,~\ldots$ a $-1,~1,~-1,~1,~\ldots$. V takomto prípade má
každý štvorec $2 \times 2$ vo vrchnom rade určený prvý riadok a v ňom sú
dve čísla. Možnosti na doplnenie zvyšku štvorca $2 \times 2$ sú teda dve
-- buď doplníme pod seba rovnaké čísla, alebo rôzne.

Tu je dôležité si uvedomiť, že takáto voľba v jednom štvorci
$2 \times 2$ nám dá jednoznačné doplnenie celého riadku. Akonáhle
doplníme jeden štvorec, susedný štvorec (posunutý o $1$ políčko
vpravo/vľavo) bude mať doplnené políčka $3$, a teda len jednu možnosť.
Ešte by sme mali overiť, že táto možnosť bude existovať. Teoreticky by
sme sa mohli takýmto doplnením dostať do stavu, keď tieto tri vyplnené
čísla sú rovnaké, čo by nevyhovovalo zadaniu. Predpokladali sme však, že
vo vrchnom riadku sú dve čísla rôzne, takže táto možnosť nenastane.

Po vyplnení druhého riadku máme opäť riadok striedajúcich sa čísel.
Vieme teda opäť rovnako postupovať pri vypĺňaní tretieho, štvrtého, a
tak ďalej. V každom z $n-1$ riadkov (od druhého po $n$-tý) sme teda
zvolili jednu z dvoch možností. Rovnako sme na tom boli aj v riadku
prvom, dostávame tak $2^n$ vyhovujúcich vyplnení tabuľky.

Prejdime teraz na zvyšné vyplnenia prvého riadku. To je zvyšných
$2^n - 2$ možností. V nich sú vždy niekde dve políčka vedľa seba
vyplnené rovnakým číslom. Tieto dve políčka majú pod sebou ďalšie dve, s
ktorými tvoria štvorec $2 \times 2$. Ako sme riešili na začiatku, máme
jedinú možnosť ako doplniť tieto dve políčka -- doplniť dvakrát opačné
číslo, ako je v prvom riadku. Po tomto doplnení dostaneme opäť susedný
štvorec (alebo štvorce) $2 \times 2$, ktoré majú vyplnené tri čísla, a
teda máme daný aj zvyšok druhého riadku.

Aj tu nastáva otázka, či sa niečo nemohlo pokaziť. Nemohlo. Do nového
riadku sme totiž pod jedno číslo dopísali opačné číslo. A nie len na
začiatku. Majme v štvorci $2 \times 2$ doplnené tri čísla a to štvrté
označme $a$. Vieme, že vedľa $a$ sú nad sebou napísané dve rôzne čísla,
takže susedný stĺpec má súčet $0$. Aby bol aj celkový súčet štvorca
$2 \times 2$ rovný nule, $a$ musí dávať s číslom nad sebou tiež súčet
$0$. Ak je nad $a$ číslo $-1$, tak $a = 1$, ak je nad $a$ číslo $1$, tak
$a = -1$. Takže sme pod ďalšie číslo dopísali číslo opačné. Ľahko si
všimneme, že takto doplnený druhý riadok bude vždy fungovať.

Koľko máme teda možností? Druhý riadok sme mohli dopísať len jedným
spôsobom. Tým sme dostali rovnaký riadok ako prvý, len s opačnými
znamienkami, takže opäť sú vedľa seba niekde dve rovnaké čísla. Rovnako
ako bol jednoznačne určený druhý riadok, bude aj ten tretí, potom
štvrtý, a tak ďalej. Pre každé z týchto $2^n - 2$ vyplnení prvého riadku
tak máme len $1$ možnosť ako vyplniť zvyšok.

**Odpoveď:** Šachovnicu môžeme podľa zadania vyplniť dokopy
$2^{n+1} - 2$ spôsobmi.
",6
3f6a775c81f348b5,kms,"Marcel našiel doma legendárny prístroj menom sušička. Keďže nevedel čo s
ňou, či je bezpečná a čo vôbec, tak nenechal nič na náhodu a rozhodol sa
ju odniesť do FKS. Sušičku vložil do hermeticky uzavretej
dekontaminačnej nádoby tvaru obdĺžnika $ABCD$.

Majme obdĺžnik $ABCD$ s rozmermi $|AB|=\SI{12}{\deci\metre}$ a
$|BC|=\SI{10}{\deci\metre}$. Vo vnútri obdĺžnika $ABCD$ ležia body $E$ a
$F$ tak, že $|BE|=\SI{9}{\deci\metre}$, $|DF|=\SI{8}{\deci\metre}$ a
priamky $BE$ a $DF$ sú rovnobežné. Taktiež sú rovnobežné aj priamky $EF$
a $AB$. Ďalej ešte vieme, že priamka $BE$ pretína úsečku $AD$ v jej
vnútornom bode. Na to, aby Marcel nádobu otvoril, potrebuje od Teba
niečo vedieť. Aká je dĺžka $|EF|$?
","Všetky dĺžky vo vzoráku uvažujeme v jednotkách decimetrov, nebudeme ich
však pre prehľadnosť písať. Dobrým začiatkom pri geometrických úlohách
je nakresliť si orientačný obrázok. V tomto prípade sa pri jeho kreslení
musíme zamyslieť, či bude bod $E$ ležať naľavo alebo napravo od bodu
$F$. Odpoveď nám poskytne informácia zo zadania, že priamka $BE$ pretína
úsečku $AD$ vo vnútornom bode, a teda bod $E$ bude ležať napravo (skúste
sa nad tým zamyslieť ak neviete prečo). Obrázok, ktorý sme dostali, nám
toho veľa nehovorí, skúsme si doňho teda niečo doplniť. Konkrétne si
doplníme dve kolmice, konkrétne z bodu $E$ na stranu $AB$ a z bodu $F$
na stranu $CD$. Body, kde sa sa tieto kolmice pretnú so stranami $AB$ a
$CD$, si označíme postupne $G$ a $H$.

Dostali sme takto dva pravouhlé trojuholníky $BEG$ a $DFH$. Podľa
zadania sú úsečky $BE$ a $DF$ rovnobežné, preto uhly $GBE$ a $HDF$ budú
mať rovnakú veľkosť (ak neviete prečo to platí, skúste si to dokázať). Z
toho vyplýva, že trojuholníky $BEG$ a $DFH$ budú mať rovnako veľké
vnútorné uhly, a preto budú podľa vety $uu$ *podobné*. Vieme, že pomer
dĺžok strán $BE$ a $DF$ je $9:8$. Kvôli podobnosti trojuholníkov bude aj
pomer dĺžok strán $EG$ a $FH$ rovnako $9:8$. Súčet dĺžok týchto strán je
$|BC| = 10$. Tú keď si rozdelíme v pomere $9:8$, dostaneme dĺžky strán
$|EG| = 90/17$ a $|FH| = 80/17$.

Pomocou Pytagorovej vety teraz ľahko dorátame dĺžky strán $BG$ aj $DH$.
Začnime s dĺžkou strany $BG$:

$$\begin{align*}
|BG|^2+|EG|^2&=|BE|^2,\\
|BG|^2+\left(\frac{90}{17}\right)^2&=81,\\
|BG|&=\sqrt{81-\left(\frac{90}{17}\right)^2}.
\end{align*}$$

Nie je to príliš pekná forma. Sériou úprav ju môžeme (ale nemusíme)
zjednodušiť na formu $27\sqrt{21}/17$. Dĺžku $DH$ už takto rátať
nemusíme, môžeme si ju vyjadriť podľa podobnosti trojuholníkov ako
$({8}/{9})({27\sqrt{21}}/{17})$. Poďme teraz zistiť dĺžku $|EF|$. Úsečka
$EF$ je rovnobežná so stranou $AB$. Po krátkom pohľade na obrázok
situácie si všimneme, že $|EF| = |BG|+|DH|-|AB|$. Všetky tieto dĺžky
poznáme, tak už si to len nejak vyjadrime:

$$\begin{align*}
|EF| &= \frac{27\sqrt{21}}{17}+\frac{8}{9}\frac{27\sqrt{21}}{17}-12,\\
|EF| &= 3\sqrt{21}-12,\\
|EF| &\approx 1.7477.
\end{align*}$$

Približnú dĺžku $EF$ získame, keď výraz, ktorý sme dostali, hodíme do
kalkulačky. Rovnakú hodnotu dostaneme, aj ak sme výraz pre dĺžku $BG$
nezjednodušili.

### Iné riešenie

Keď si nakreslíme obrázok podľa zadania, môžeme si povzdychnúť, že
úsečky $BE$ a $DF$ tam len tak nejako dovnútra obdĺžnika a potrebujeme k
nim dokresľovať kadejaké trojuholníky aby sme v tom našli zmysel. Je
však aj iný spôsob ako si obrázok zjednodušiť, aby sa nám s ním lepšie
pracovalo. Keď budeme obdĺžnik $ABCD$ postupne vodorovne , teda
zväčšovať dĺžku strán $AB$ a $CD$, časom sa nám body $E$ a $F$ stretnú
(keď zachováme všetky ostatné dĺžky v zadaní). Toto platí, lebo úsečka
$EF$ je rovnobežná so stranou $AB$. Dĺžka, o ktorú by sme museli
predĺžiť $AB$, aby sa body $E$ a $F$ stretli, je pôvodná dĺžka $EF$,
ktorú sa snažíme zistiť.

Môžeme si teda mierne modifikovať zadanie: dĺžka $|AB|$ nebude $12$, ale
$12 + |EF|$. Keďže úsečky $BE$ a $DF$ sú rovnobežné, budú v
modifikovanom zadaní tvoriť úsečku $BD$ a jej dĺžka bude $17$. Obrázok,
ktorý vznikne po roztiahnutí obdĺžnika $ABCD$, je na pohľad oveľa
krajší. Skladá sa totiž z dvoch pravouhlých trojuholníkov, ktorých dĺžky
strán až na jeden menší úsek poznáme. Keď si napíšeme Pytagorovu vetu
pre trojuholník $ABD$, vieme si z nej vyjadriť dĺžku $|EF|$ ktorú sa
snažíme zistiť:

$$\begin{align*}
|AB|^2+|AD|^2&=|BD|^2,\\
(12+|EF|)^2+100&=289,\\
(12+|EF|)^2&=189,\\
12+|EF|&=\sqrt{189},\\
|EF|&=\sqrt{189}-12,\\
|EF|&=3\sqrt{21}-12.
\end{align*}$$
",1
e503336f39edab92,kms,"Uprostred stola stála krištáľová guľa. Z jedného konca na ňu hľadel
jasnozrivý králik a z druhej zúfalý Kebab. Teraz už vedel, že naháňať
pred bitkou králika a skočiť za ním do nory bola osudová chyba. Skončí
rovnako ako Aňa, navždy stratený v Krajine matematických špásov a nikdy
odtiaľto neujde. A mal pravdu, pretože vševidiaca guľa už hľadala
náhodné číslo, zatiaľ čo králik mu položil prvú hádanku.

Nech vševidiaca guľa ukáže náhodné celé číslo $x$ medzi $1$ a
$10^{12}$(vrátane). Aká je pravdepodobnosť, že posledné dvojčíslie čísla
$x^{3}$ bude $11$?
","Najprv sa pozrime na to, ktoré čísla medzi $1$ a $10^{12}$ dajú po
umocnení na tretiu posledné dvojčíslie $11$. Nemusíme na to skúmať každé
jedno číslo zvlášť. Stačí, ak sa pozrieme na zvyšky po delení číslom
$100$, teda na všetky možné posledné dvojčíslia. Totiž posledné
dvojčíslie $x$ nám určuje posledné dvojčíslia $x^3$. Tieto zvyšky môžu
byť len čísla $0$ až $99$. Pravdepodobnosť výskytu každého dvojčíslia je
rovnaká, pretože máme čísla od $1$ do $10^{12}$.

Teraz nás zaujíma, koľko z týchto posledných dvojčíslí po umocnení na
tretiu končí $11$. Môžme to urobiť dvoma spôsobmi, šikovnejšie a pracne.
Pracný spôsob je jednoduchý. Iba vyskúšame všetky možnosti tak, že každé
číslo od $0$ po $99$ umocníme na tretiu a zistíme, či vyhovuje.
Šikovnejší spôsob je pre tých, ktorým sa nechcelo skúšať 100 možností.

Vieme, že žiadne číslo deliteľné $2$ po umocnení nebude končiť $11$,
lebo posledná cifra musí byť nutne párna. Rovnako, ani číslo deliteľné
$5$ nebude končiť $11$, lebo posledná cifra bude buď $0$, alebo $5$.
Teraz by už stačilo vyskúšať len 40 možností. Ak sa pozrieme na čísla
$0$ až $99$, ako na zvyšky po delení $10$, dostaneme poslednú cifru
čísla. Tá po umocnení na tretiu musí byť nutne $1$ (aby bolo posledné
dvojčíslie $11$). Takže nám stačí vyskúšať len 4 možnosti $(1,3,7,9)$ a
zistíme, že posledná cifra dvojčíslia pred umocnením môže byť len $1$.
Už len overíme, koľko z čísel $01,11,21,31,41,51,61,71,81,91$ po
umocnení na tretiu končí $11$.

Nakoniec zistíme, že len $71^3=357911$. Preto jediné vyhovujúce posledné
dvojčíslie zo 100 možných je $71$. Každé posledné dvojčíslie sa medzi
číslami $1$ až $10^{12}$ vyskytuje rovnako veľa krát. Pravdepodobnosť,
že posledné dvojčíslie čísla $x^3$ bude $11$ je $1/100$.
",1
a667acf72c300a20,kms,"Kika má $10$ kufrov očíslovaných desiatimi po sebe idúcimi kladnými
celými číslami. Všimla si, že jedno z nich je nesúdeliteľné s ostatnými.
Pri tomto pozorovaní sa zamyslela, pre aké iné desatice po sebe idúcich
čísel to platí. Dokážte, že jej desatica nie je špeciálna, pretože táto
vlastnosť platí pre všetky desatice po sebe idúcich kladných celých
čísel.
","Na úvod je dôležité, uvedomiť si, čo od nás úloha očakáva. Potrebujeme
dokázať, že pre ľubovoľných $10$ po sebe idúcich prirodzených čísel
platí, že aspoň jedno z nich nemá žiadneho spoločného deliteľa s
ktorýmkoľvek iným.

Mnohí z vás si uvedomili, že medzi takýmito desiatimi číslami v žiadnom
prípade nebudú dva násobky čísla, ktoré je väčšie ako $9$. Je to
jednoducho preto, lebo rozdiel medzi najväčším a najmenším číslom je
práve $9$ a teda dve čísla s rozdielom väčším ako $9$(a teda aj dva
násobky čísla väčšieho ako $9$) sa tam nenachádzajú. Taktiež je dobrým
nápadom uvažovať medzi deliteľmi len prvočísla, pretože zložené čísla sú
už sami násobkami niektorého menšieho čísla. Preto nás pri riešení bude
zaujímať, či je každé z čísel deliteľné niektorým z prvočísel od $2$ po
$9$. Týmito prvočíslami sú: $2, 3, 5$ a $7$.

V ďalšej časti riešenia je potrebné spočítať, koľko čísel medzi týmito
desiatimi môže byť násobkom jednotlivých prvočísel. Ako úloha hovorí,
potrebujeme ukázať, že nech ide o akýchkoľvek $10$ po sebe idúcich
čísel, maximálne deväť z nich bude násobkom niektorého z uvedených
prvočísel. Postupne uvážime každé z nich a tiež prekryvy, ktoré môžu
nastať - napríklad číslo $10$ by sme zaradili medzi násobky dvojky aj
päťky, no stále ide len o jedno číslo.

Násobkov dvojky bude zjavne v ľubovoľnej takejto skupine čísel $5$ -
všetky párne čísla. Násobky trojky môžu byť v skupine nanajvýš
štyri(napríklad $21, 24, 27, 30$ medzi číslami od $21$ po $30$).
Spomedzi nich budú nepárne nanajvýš dva, pretože medzi ľubovoľnými dvomi
po sebe idúcimi nepárnymi násobkami trojky musí byť párny násobok.
Násobky päťky sú vždy v skupine dva, jeden končiaci cifrou $0$ a druhý
cifrou $5$, nepárny je ten končiaci cifrou $5$. Podobne môžete uvážiť,
že sa v skupine bude nachádzať nanajvýš jeden nepárny násobok sedmičky.

V predošlom odseku sme nezvážili, že číslo môže byť nepárne a byť
násobkom dvoch rôznych prvočísel. Môžeme si uvedomiť, že tieto čísla by
nám pri hľadaní čo najvyššieho možného počtu čísel, ktoré sú násobkami
daných prvočísel, s určitosťou nepomohli. Teraz nám už len stačí
spočítať, že počet takýchto čísel bude nanajvýš $5 + 2 + 1 + 1 = 9$ a
teda sa nám pre každú skupinu desiatich za sebou idúcich čísel podarí
nájsť jedno, ktoré je s ostatnými nesúdeliteľné.
",3
aea7f4b1e111599d,kms,"Keď Slavo v úlohe 8 našiel telku, skúsil ju spustiť. Na programe
Jedinečné Obrazové Juchuchú (JOJ) premietajú novú reality šou, Zámená
dám. Prebieha na šachovnici $8 \times 8$. Na začiatku sú v prvom rade
dámy v bielych KMS tričkách a v ôsmom rade sú dámy v modrých kms
tričkách. Následne sa dámy hýbu v ťahoch (ako šachové dámy), v každom
ťahu sa pohne práve jedna dáma, farby tričiek hýbajúcich sa dám sa
striedajú. Aký je minimálny počet ťahov, po ktorom budú v prvom rade
všetky dámy s modrými a v ôsmom rade všetky dámy s bielymi KMS tričkami?
","Riešenie je 23. Každé správne riešenie má obsahovať konštrukciu na 23,
no a dôkaz, že to nejde na menej.

Dôkaz že to nejde na menej: Ako prvé vyriešme iba dámy v rohoch. Je
jasné, že na menej ako 4 ťahy nevieme tieto dámy umiestniť na druhú
stranu -- každá dáma sa predsa musí aspoň raz pohnúť. Taktiež tieto dámy
nejdú vymeniť iba na 4 ťahy, pretože niektorá z nich sa musí pohnúť ako
prvá, no ale v tejto fáze nemôže prísť až na druhú stranu šachovnice --
jediné dve miesta, kam by mohla dôjsť, sú predsa zabrané. Na 5 ťahov to
už ale ide -- označme si políčka šachovnice ako na obrázku. Potom stačí
pohnúť dámami takto: $A1\mapsto B2$, $A8\mapsto A1$, $H1\mapsto A8$,
$H8\mapsto H1$, $B2\mapsto H8$.

<figure data-latex-placement=""H"">
<img src=""obrazky/Problem7.jpg"" />
</figure>

Teraz si popárujme zvyšné dámy -- spravme dvojice dám tak, že jedna
dvojica bude oproti sebe (dámy sú inej farby). Hlavná myšlienka je táto:
tieto dve dámy potrebujú spolu určite aspoň tri ťahy aby sa dostali na
cielenú druhú stranu. Prečo? Jedna z nich sa musí pohnúť ako prvá, no
ale jediné miesto kam sa vie dostať na druhej strane jedným ťahom je
práve to miesto, kde stojí tá druhá dáma. Inak povedané, jedna z nich sa
musí uhnúť tej druhej, ale nemôže sa posunúť až na druhú stranu
šachovnice. Teda aspoň jeden krok spravia navyše.

Keď si to spočítame, štyri rohové dámy spravia aspoň 5 ťahov, zvyšných 6
dvojíc každá spraví aspoň tri ťahy, spolu $5+6\cdot 3=23$.

Konštrukcia na 23: rohové dámy posunieme ako sme opisovali pred tým.
Štvoricu dám oproti sebe presunúť síce nejde, lebo by sa musela jedna
farba pohnúť dva krát po sebe. Po chvíľke hrania sa zistíme, že to ale
spraviť nasledovne:

$B8\mapsto F4$, $B1\mapsto B8$, $C8\mapsto G4$, $C1\mapsto C8$,
$D8\mapsto B6$, $D1\mapsto D8$.

$G4\mapsto D1$, $G1\mapsto C5$, $F4\mapsto C1$, $F1\mapsto B5$,
$G8\mapsto G1$, $E1\mapsto G3$,

$E8\mapsto E1$, $B5\mapsto E8$, $B6\mapsto B1$, $G3\mapsto G8$,
$F8\mapsto F1$, $C5\mapsto F8$.

Pekne to graficky znázornil účastník *Lukáš Gáborik* [na tomto
odkaze.](https://images.chesscomfiles.com/uploads/game-gifs/90px/green/neo/0/cc/0/0/YVc_YWg_NGhXNDVEYjU2RWM2N1BkN0VkZ0lEY2ZIIWdldzhlSDhQYnchOWZJOQ,,/cXFxcXFxcXEvOC84LzgvOC84LzgvUVFRUVFRUVEgdyBLUWtxIC0gMCAx.gif)
",7
2def53842b333a8f,kms,"V kráľovstve ďaleko, ďaleko za horami bol kráľ, ktorý bol veľmi bohatý.
Mal nekonečné množstvo zlata a drahých kameňov, ale jedna vec mu chýbala
-- poklad. Chcel nájsť poklad, ktorý by bol tak cenný, že by ho nikto
iný nemal.

Jedného dňa prišiel Krtko s neobvyklým riešením. Povedal kráľovi, že
existuje poklad, ktorý sa skrýva v dvojiciach celých čísel $(x, y)$,
ktoré spĺňajú rovnicu $$\begin{equation*}
x^2 - y^3 = 999.
\end{equation*}$$

Kráľ sa veľmi tešil, že sa mu podarilo nájsť taký vzácny poklad.

Krtko začal hľadať dvojice čísel, ktoré spĺňali rovnicu. Bol veľmi
trpezlivý a dôsledný a po dlhom hľadaní našiel nasledovné dvojice čísel:
$(27,9), (32,8), (36,7)$. Kráľ bol veľmi rozhorčený, keď zistil, že
Krtkovo riešenie je zle! Pomôžte kráľovi nájsť jeho vysnený poklad a
nájdite všetky celočíselné riešenia danej rovnice.
","$$\begin{equation*}
x^2 - y^3 = 999.
\end{equation*}$$

Máme pred sebou rovnicu v celých číslach, môžeme teda začať tým, že sa
na ňu pozrieme modulo nejaké malé číslo a budeme skúmať zvyšky po
delení, ktoré dávajú jednotlivé strany.

Ak by $y$ bolo párne, bolo by $y^3$ deliteľné $8$ a mali by sme
$x^2 \equiv 999 \equiv 7 \pmod 8$, čo ale nastať nemôže, pretože druhé
mocniny majú zvyšky modulo $8$ iba $0$, $1$ a $4$. Môžete sa presvedčiť
tak, že si umocníte jednotlivé zvyšky od $0$ do $7$ na druhú. V
skutočnosti stačí overovať len po $4$, pretože napríklad
$6^2 \equiv (-2)^2 \equiv 2^2 \pmod 8$.

Preto je $y$ nepárne, čiže $y = 2k + 1$ pre nejaké celé číslo $k$.

Rovnicu upravíme do tvaru $$\begin{align*}
x^2 + 1 &= y^3 + 1000 = (y + 10)(y^2 - 10y + 100) =\\
&= (2k + 11)(4k^2 + 4k + 1 - 20k - 10 + 100)=(2k + 11)(4k^2 - 16k + 91).
\end{align*}$$ Druhá zátvorka má zvyšok $91 \equiv 3 \pmod 4$, preto
musí byť deliteľná nejakým prvočíslom $p$ tvaru $4l + 3$. Dvojkou byť
deliteľná nemôže a keby bola deliteľná len prvočíslami tvaru $4l + 1$,
mala by zvyšok $1$ modulo $4$ (všetky jednotky by sa vynásobili na
jednotku modulo $4$).

Ešte by sa to dalo obísť tak, že by bola záporná (napr. $-5$ alebo $-1$
majú zvyšok $3$ po delení $4$ a nie sú deliteľné žiadnym prvočíslom
tvaru $4l+3$). Avšak to sa nám stať nemôže, pretože
$(4k^2 - 16k + 91) = (2k - 4)^2 + 75$, čo je vždy kladné.

Potom $p$ delí pravú stranu rovnice, takže delí aj ľavú, čiže
$x^2 + 1 \equiv 0 \pmod p$. To je ale spor, pretože $-1$ nikdy nie je
kvadratický zvyšok (zvyšok $x^2$ pre nejaké $x$) modulo prvočíslo tvaru
$4l+3$. Rovnica preto nemá žiadne celočíselné riešenie.

To, že $-1$ nie je kvadratický zvyšok modulo žiadne prvočíslo tvaru
$4l+3$, je známe tvrdenie, ale tých, čo ho nepoznáte, to asi neuspokojí.
Poďme si to teda poriadne zdôvodniť. Každé číslo $x$ nesúdeliteľné s
modulom má svoj tzv. rád, čo je najmenšia kladná mocnina, na ktorú ho
musíme umocniť, aby sme dostali $1$, teda $x^r \equiv 1 \pmod p$, kde
$r$ je rád $x$ modulo $p$. Zvyšky mocnín $x$ sa potom opakujú s periódou
rovnou jeho rádu.

Predpokladajme, že platí $x^2\equiv -1 \pmod p$. Aký môže byť rád $r$
čísla $x$? Z nášho predpokladu vieme, že
$x^4 = (x^2)^2 \equiv (-1)^2 = 1 \pmod p$. Teda rád musí byť $1$, $2$
alebo $4$ (rozmyslite si, prečo nemôže byť $3$). Z Malej Fermatovej vety
vieme, že $x^{p-1} = x^{4l+2} \equiv 1 \pmod p$. Z toho plynie, že rád
musí deliť $4l+2$ (pretože je to najmenšia perióda a $4l+2$ je nejaký
neznámy počet celých periód), a teda $r \not= 4$.

Ak $r=1$, tak máme $x \equiv 1 \pmod p$. Ak $r=2$, tak máme
$x^2 \equiv 1 \pmod p$. V oboch prípadoch platí
$-1 \equiv x^2 \equiv 1 \pmod p$, z čoho nutne musí byť $p=2$, ale to
nie je tvaru $4l+3$. Tým sme ukázali, že $-1$ nemôže byť kvadratický
zvyšok pre žiadne prvočíslo tvaru $4l+3$ a náš dôkaz je hotový.
",10
54c992e8f701e371,kms,"Ježibabka práve pchala marshmallows do vankúšov, keď jej v schránke
obalenej jedlým zlatom zašuchotala pošta. Žeby niekto prijal jej
pozvánku na kolaudačku? Nie, to bude asi nejaký výhražný list či čo.

V obore reálnych čísel riešte rovnicu
$$\frac{x}{x+4}=\frac{5 \lfloor x \rfloor -7}{7 \lfloor x \rfloor -5},$$
kde $\lfloor x \rfloor$ označuje dolnú celú časť reálneho čísla $x$
(teda najväčšie celé číslo menšie alebo rovné $x$).
","Najprv zo skúmania vylúčme možnosť, že $x=-4$, to by bola v menovateli
na ľavej strane nula. Keďže dolná celá časť je celé číslo, menovateľ
vpravo $7\lfloor x\rfloor-5$ je nenulové číslo.

Následne si upravme rovnosť do krajšieho tvaru: $$\begin{align*}
    \frac{x}{x+4}&=\frac{5\lfloor x \rfloor - 7}{7\lfloor x \rfloor - 5},\\    
    x(7\lfloor x \rfloor -5)&=(x+4)(5\rfloor x \lfloor -7),\\    
    7x\lfloor x\rfloor -5x&=5x\lfloor x \rfloor +20\lfloor x \rfloor -7x-28,\\    
    2x\lfloor x \rfloor +2x&=20\lfloor x \rfloor -28,\\    
    x\lfloor x \rfloor +x&=10\lfloor x \rfloor -14,\\
    x\lfloor x \rfloor +x-10\lfloor x \rfloor -10&= -14-10,\\    
    x(\lfloor x \rfloor +1)-10(\lfloor x \rfloor +1)&= -24,\\    
    (x-10)(\lfloor x \rfloor +1)&= -24,\\
    (10-x)(\lfloor x \rfloor +1)&= 24.
\end{align*}$$

Ľavá zátvorka je kladná, ak $x<10$, inak je záporná alebo $0$. Pravá
zátvorka je kladná, ak $x\geq0$, inak je buď záporná, alebo $0$. Obe
zátvorky naraz nemôžu byť záporné, a preto obe musia byť kladné, lebo
pravá strana rovnice je kladná. Tým pádom existuje len $10$ možností,
čomu sa rovná číslo $\lfloor x \rfloor$. Upravme si rovnicu tak, aby sme
vedeli priamo z nejakej $\lfloor x \rfloor$ vypočítať $x$:

$$\begin{align*}
    (10-x)(\lfloor x \rfloor +1)&= 24,\\
    10-x&=\frac{24}{\lfloor x \rfloor +1},\\
    -x&=\frac{24}{\lfloor x \rfloor +1}-10,\\
    x&=10-\frac{24}{\lfloor x \rfloor +1}.\\
\end{align*}$$

Dosaďme teda hodnoty od $0$ do $9$ a zistime, ktoré z nich vyhovujú
tomu, že $\lfloor x\rfloor\leq x < \lfloor x\rfloor+1$:

::: center
   $\lfloor x \rfloor$   $x$ po dosadení      $x$        Vyhovuje?
  --------------------- ----------------- ------------ --------------
           $0$            $10-{24}/{1}$      $-14$        $\times$
           $1$            $10-{24}/{2}$       $-2$        $\times$
           $2$            $10-{24}/{3}$       $2$       $\checkmark$
           $3$            $10-{24}/{4}$       $4$         $\times$
           $4$            $10-{24}/{5}$    ${26}/{5}$     $\times$
           $5$            $10-{24}/{6}$       $6$         $\times$
           $6$            $10-{24}/{7}$    ${46}/{7}$   $\checkmark$
           $7$            $10-{24}/{8}$       $7$       $\checkmark$
           $8$            $10-{24}/{9}$    ${66}/{9}$     $\times$
           $9$           $10-{24}/{10}$      $7.6$        $\times$
:::

Naša rovnica má teda práve tri riešenia $2$, $7$ a ${46}/{7}$.

### Iné riešenie. {#iné-riešenie. .unnumbered}

Vyjadríme $x$ z $\lfloor x\rfloor$ ako v predchádzajúcom riešení.
$$x=10-\frac{24}{\lfloor x\rfloor+1}.$$ Môžeme pokračovať ďalej, aj ak
sme nespravili úvahu o znamienku, teda máme iba toto vyjadrenie (a
vieme, že $\lfloor x\rfloor+1\not=0$). Priamo toto $x$ môžeme dosadiť do
$\lfloor x\rfloor\leq x<\lfloor x\rfloor+1$. Potom upravíme sústavu
(dvoch) nerovníc tak, aby v nej vystupovali polynómy
v $\lfloor x\rfloor$. Po ceste si treba uvedomiť, že bez znalosti
znamienka $\lfloor x\rfloor+1$ nemôžeme násobiť nerovnice touto
hodnotou, ale jej druhou mocninou áno. $$\begin{gather*}
    \lfloor x\rfloor\leq10-\frac{24}{\lfloor x\rfloor+1}<\lfloor x\rfloor+1,\\
    \lfloor x\rfloor(\lfloor x\rfloor+1)^2\leq10(\lfloor x\rfloor+1)^2-24(\lfloor x\rfloor+1)<(\lfloor x\rfloor+1)^3,\\
    (\lfloor x\rfloor+1)(\lfloor x\rfloor^2+\lfloor x\rfloor)\leq(\lfloor x\rfloor+1)(10\lfloor x\rfloor-14)<(\lfloor x\rfloor+1)(\lfloor x\rfloor^2+2\lfloor x\rfloor+1),\\
    (\lfloor x\rfloor+1)(\lfloor x\rfloor^2-9\lfloor x\rfloor+14)\leq0<(\lfloor x\rfloor+1)(\lfloor x\rfloor^2-8\lfloor x\rfloor+15),\\
    (\lfloor x\rfloor+1)(\lfloor x\rfloor-2)(\lfloor x\rfloor-7)\leq0<(\lfloor x\rfloor+1)(\lfloor x\rfloor-3)(\lfloor x\rfloor-5).
\end{gather*}$$

Prvá nerovnica má v $\lfloor x\rfloor$ riešenie
$(-\infty,-1\rangle\cup\langle2,7\rangle$, druhá $(-1,3)\cup(5,\infty)$.
Prienik týchto riešení je $\langle2,3)\cup(5,7\rangle$, a teda
$\lfloor x\rfloor$ môže nadobúdať všetky celočíselné hodnoty z týchto
intervalov, čo sú $2$, $6$ a $7$. Dosadíme do vyjadrenia pre $x$ a
dostaneme riešenia pôvodnej rovnice $2$, $46/7$ a $7$.
",5
0db7905e3e367e2c,kms,"Lukáš je mladý a nadšený lyžiar, preto sa rozhodol zúčastniť sa pretekov
v zjazdovom lyžovaní, ktorých sa zúčastnilo $n\geq17$ pretekárov.
Preteky sa skladali z $5$ kôl, každý deň od pondelka do piatka prebehlo
jedno kolo. V pondelok skončil Lukáš na $17$. a v utorok na $15$.
mieste. V stredu sa dostal na $14$. miesto. Vo štvrtok trochu znervóznel
a skončil na $16$. mieste. V piatkovom, poslednom, zjazde sa Lukášovi
darilo o trochu viac a skončil na $13$. mieste. Na konci bolo všetkých
$n$ pretekárov zoradených do celkového poradia podľa súčtu časov za
všetkých päť kôl. V závislosti od $n$ zistite, ako najlepšie mohol Lukáš
skončiť v celkovom poradí.
","Máme zistiť, ako najlepšie sa mohol Lukáš umiestniť, takže koľko najviac
ľudí mohlo mať väčší súčet časov za päť dní. Je zrejmé, že ak sa niekto
každý deň umiestnil pred Lukášom, mal každý deň kratší čas, teda aj
celkovo bol rýchlejší a Lukáš ho nepredbehol ani v celkovom poradí.

Relevantní sú pre nás tí ľudia, ktorých Lukáš v niektorom kole
predbehol. Na to, aby Lukáš v celkovom poradí mohol poraziť nejakého
pretekára, mu stačí predbehnúť ho v jediný deň, pokiaľ si Lukáš spraví
dostatočný náskok. Ak je napríklad Lukášov celkový súčet časov $L$,
stačí ak pretekár, ktorého predbehne, má v daný deň čas väčší ako $L$, a
už bude mať určite väčší čas aj v celkovom poradí. (pre lepšiu
predstavu, nech Lukáš má celkový čas za $5$ dní $10$ sekúnd a pretekár,
ktorého predbehne v jeden deň, má v ten deň čas $1$ minútu.) Chceme, aby
čo najviac ľudí bolo v celkovom poradí za Lukášom. To dosiahneme, to
dosiahneme, ak každý deň skončia za Lukášom iní ľudia, resp. nikto
nebude Lukášom porazený $2$-krát, kým Lukáš každého neporazí aspoň raz.
Ešte všeobecnejšie, Lukáš nikoho nepredbehne $(n+1)$-krát, pokiaľ
každého nepredbehne $n$-krát.

Vezmime si $n=17$. V prvom kole Lukáš predbehol $0$ pretekárov, v druhom
$2$, v treťom $3$, vo štvrtom $1$ a v piatom $4$. V takomto prípade je v
celkovom poradí za Lukášom $2+3+1+4=10$ ľudí, čo znamená, že Lukáš mohol
byť najlepšie na $7$. mieste.

Pre $n=18$ je situácia podobná. V prvom kole Lukáš predbehol $1$
pretekára, v druhom $3$, v treťom $4$, vo štvrtom $2$ a v piatom $5$.
Najviac teda mohol predbehnúť $15$ pretekárov a umiestniť sa na $3.$
mieste.

Pre $n=19$ Lukáš celkovo predbehol $2+4+5+3+6=20$ pretekárov, čo
znamená, že každého mal možnosť poraziť aspoň raz, niektorých dokonca
2-krát, takže sa mohol umiestniť na prvom mieste. Rovnako to platí aj
pre $n\geq19$, pretože Lukáš mal v priebehu piatich dní možnosť obehnúť
$(n-17) + (n-15) + (n-14) + (n-16) + (n-13)=5n-75=n+4n-75\geq n+4\cdot19-75=n+76-75>n-1$
pretekárov, čiže určite mohol každého obehnúť aspoň raz.
",3
0d36efc04e9aa789,kms,"Nech bod $I$ je stred kružnice $k$ vpísanej do trojuholníka $ABC$ a nech
$T$ je prienik tejto kružnice s úsečkou $BC$. Priamka rovnobežná s
priamkou $IA$ prechádzajúca bodom $T$ pretína kružnicu $k$ po druhý raz
v bode $S$. Dotyčnica ku kružnici $k$ v bode $S$ pretína úsečky $AB$ a
$AC$ v bodoch $C_1$ a $B_1$ (v tomto poradí). Dokážte, že trojuholníky
$ABC$ a $AB_1C_1$ sú podobné.
","Najskôr je dôležité si uvedomiť, či obrázok, ktorý si nakreslíme, a
ktorý budeme používať pri dokazovaní, je obrázkom, ktorý popisuje naozaj
všetky možné trojuholníky. Aby sme náhdou nedokázali tvrdenie iba pre
niektoré špeciálne trojuholníky. Toto viacerí z vás neurobili, ale keďže
je to dosť ľahké, a možno ste to práve preto nepísali, tak som sa
rozhodol vám za to nestrhávať body. Chyba vo vašich riešeniach bola
hlavne tá, že pri inom obrázku by niektoré uhly, ktoré ste počítali pri
vašom obrázku, boli záporné.

V podstate treba rozobrať iba dva resp. tri prípady. Označme si prienik
priamky $AI$ a priamky $BC$ ako bod $X$. Potom buď $T \in |BX|$ alebo
$T \in |CX|$. Alebo $T = X$, ale tento prípad je prudko triviálny a
navyše sa aj tak dá považovať ako prípad $T \in |BX|$, ak dovolíme aj
tri body na priamke nazývať trojuholníkom. Navyše, ak $T \in |CX|$, tak
môžeme vymeniť označenie bodov $B$ a $C$ a dostaneme $T \in |BX|$. Takže
búnv $T \in |BX|$.

Najčastejšie ste zadané tvrdenie dokazovali pomocou vety uu o podobnosti
trojuholníkov, teda ste ukázali, že $|\uhol ABC| = |\uhol AB_1C_1|$
alebo $|\uhol ACB| = |\uhol AC_1B_1|$. Dalo sa to aj inak
(zaujímavejšie), preto tu uvádzam až dve rôzne riešenia.

Prvé riešenie (počítaním uhlov):

\<obrazok 1\>

Označme prienik $ST$ a $AB$ ako bod $Y$. Ďalej označme $|\uhol CAB|$ ako
$\alpha$ a $|\uhol ABC|$ ako $\beta$. Pointa dôkazu je v tom, že
ukážeme, že $|\uhol STB| = |\uhol TSC_1|$. Toto tvrdenie je ľahko
dokázateľné, lebo priamky $BC$ a $B_1C_1$ su dotyčnice k tej istej
sečnici $ST$ kružnice $k$. Z toho vyplýva, že tieto uhly sú osovo
súmerne podľa kolmice na sečnicu $ST$ prechádzajúcej stredom kružnice
$I$. Teda $|\uhol STB| = |\uhol TSC_1|$, lebo osová súmernosť zachováva
veľkosti uhlov. Keďže $AX$ je os uhla $CAB$ a $YT \| AX$, tak
$|\uhol XAB| = |\uhol TYB| = \alpha/2$. Z $\triangle YTB$ potom máme, že
$|\uhol YTB| = \pi - \alpha/2 - \beta$. Zrejme
$|\uhol YTB| = |\uhol STB|$, a teda platí aj
$|\uhol TSC_1| = \pi - \alpha/2 - \beta$. Uhol $YSC_1$ je doplnkový k
uhlu $TSC_1|$, takže $|\uhol YSC_1| = \alpha/2 + \beta$. Z trojuholníka
$YSC_1$ ľahko dorátame, že
$|\uhol SC_1Y| = \pi - |\uhol SYC_1| - |\uhol YSC_1| = \pi - \alpha/2 - (\alpha/2 + \beta) = \pi - \alpha - \beta$.
Je jasné, že $\pi - \alpha - \beta = |\uhol ACB|$, a tak sme dokázali,
že $|\uhol AC_1B_1| = |\uhol ACB|$. QED.

Druhé riešenie (pozriem, vidím):

\<obrazok 2\>

Myslím, že obrázok hovorí sám za seba celé riešenie:). Najskôr zostrojme
bod $S^{'}$ ako obraz bodu $S$ v osovej súmernosti podľa osi $AI$. Je
zrejmé, že $S^{'}T$ bude potom priemer kružnice $k$. Zostrojme aj
dotyčnicu ku kružnici $k$ v bode $S^{'}$ a jej priesečníky so stranami
$AC$ a $AB$ označme ako $C^{'}$ a $B^{'}$. Opäť je zrejmé, že
$\triangle AB^{'}C^{'}$ je osovo súmerny s $\triangle ABC$ podľa osi
$AI$. Takže tieto trojuholníky sú zhodné. Keďže priamky $B^{'}C^{'}$ a
$BC$ sú obe kolmé na priamku $S^{'}T$, tak $B^{'}C^{'} \| BC$. Takže
trojuholniky $ABC$ a $AB^{'}C^{'}$ su podobné. Takže aj trojuholníky
$AB_1C_1$ a $ABC$ sú podobné. QED.
",6
4f0388653be8c311,kms,"Jožko má $31$ párov ponožiek, ktoré mu vystačia na celý mesiac. Na každú
ponožku si chce napísať kladné celé číslo. Na ľavé ponožky čísla
$\ell_1,\ \ell_2,\ \dots,\ \ell_{31}$ a na pravé ponožky čísla
$p_1,\ p_2,\ \dots,\ p_{31}$. Pre tieto čísla musí platiť

- $1 \le \ell_1 < \ell_2 < \dots < \ell_{31} \le 4247$,

- $1 \le p_1 < p_2 < \dots < p_{31} \le 4247$,

- $\ell_1 + \ell_2 + \dots + \ell_{31} = p_1 + p_2 + \dots + p_{31}$.

Nájdite najväčšiu možnú hodnotu výrazu
$$|\ell_1-p_1|+|\ell_2-p_2|+\cdots+|\ell_{31}-p_{31}|.$$
","Majme čísla, ktoré vyhovujú zadaniu. Nech $I$ je taká množina indexov,
pre ktorú platí $\ell_i \geq p_i$, a nech $J$ je množina zvyšných
indexov. Na začiatok si trochu upravme rovnosť v tretej podmienke zo
zadania do zaujímavejšieho tvaru
$$\sum_{i \in I} \ell_i - p_i = \sum_{j \in J} p_j - \ell_j,$$ čiže
naľavo sčítavame cez všetky dvojice, kde platí $\ell_i \geq p_i$,
napravo cez zvyšné dvojice. Hľadané maximum bude následne súčet oboch
strán rovnosti
$$S = \sum_{i \in I} \ell_i - p_i + \sum_{j \in J} p_j - \ell_j = \sum_{i=1}^{31}|\ell_i-p_i|.$$

Tento výraz chceme odhadnúť zhora. Všimnime si, že sumy majú rovnakú
hodnotu, takže $S$ sa nezmení keď ich rôzne naváhujeme a vhodne celý
výraz predelíme. Nech $k$ je veľkosť množiny $I$. Naváhujme to
nasledovne
$$\frac{31}{2}S = (31-k)\sum_{i \in I} (\ell_i - p_i) + k \sum_{j \in J} (p_j - \ell_j).$$

Keď si predstavíme vynásobenie $k$ ako sčítanie každého člena sumy
$k$-krát, tak obe sumy majú rovnaký počet členov a vieme to zapísať ako
jednu sumu nasledovne
$$\frac{31}{2}S = \sum_{i \in I}\sum_{j \in J} (\ell_i - p_i + p_j - \ell_j).$$

No a poďme konečne odhadovať! Pre $i>j$ máme $p_i > p_j$ a platí
$$\begin{align*}
\ell_i      &\leq 4247 - (31 - i), \\
- p_i + p_j &\leq -i + j, \\
- \ell_j    &\leq -j,
\end{align*}$$ analogicky pre $i<j$ máme $\ell_i < \ell_j$ a odhady budú
rovnaké, len vymeníme $\ell$ a $p$, preto
$$\frac{31}{2}S = \sum_{i \in I}\sum_{j \in J} (\ell_i - p_i + p_j - \ell_j) \leq 
\sum_{i \in I}\sum_{j \in J} ([4247 - (31 - i)] + (j - i) - j) = 
\sum_{i \in I}\sum_{j \in J} 4216 = 4216k(31-k),$$
$$S \leq 272k(31-k).$$

Už len nájsť maximum kvadratickej funkcie. Vyjde $k=31/2$ a teda nás
zaujíma $k=15,16$. Vtedy $S = 65\,280$.

Pre $i \leq 16$: $l_i = i$, pre $j>16$: $l_j = 4247-(31-j)$ a pre
$p_k=2040+k$ sa maximum naozaj nadobúda a tieto čisla zároveň vyhovujú
zadaniu, teda maximálna hodnota je $65\,280$.
",10
e1f62bb8a2c6c463,kms,"Na hoteli Kubka ako nového učiteľa čakala prvá prednáška tohto školského
roku. Dištančné vzdelávanie je však sviňa. Keď sa Kubko snažil nakresliť
zadanie geometrickej úlohy na jednej internetovej stránke, ktorá
poskytuje zdieľanú tabuľu, zistil, že to nie je žiadna sranda. Kružnice
sa tam kreslia vážne blbo. A ešte k tomu vpísať trojuholníku kružnicu?
No nazdar!

Aplikácia dovoľuje robiť nasledovné kroky:

1.  Vyznačiť bod v rovine, na priamke, na kružnici, na priesečníku dvoch
    útvarov alebo dotykový bod.

2.  Vyznačiť dva body a narysovať nimi priamku.

3.  Vyznačiť dva body $K$, $L$ a jednu z dvoch polrovín určenej priamkou
    $KL$ a narysovať kružnicu, ktorá je vpísaná do štvorca so stranou
    $KL$, ktorý sa nachádza vo vyznačenej polrovine. (V tomto kroku sa
    narysuje len kružnica, štvorec ani stred kružnice sa nenarysuje.)

Vie pomocou uvedených krokov vpísať Kubko do trojuholníka $ABC$
kružnicu, a to bez ohľadu na voľby bodov $A$, $B$, $C$?
","Tretia operácia v zadaní je nezvyčajná, tak ju nazvime , aby sme ju
nemuseli vždy celú opisovať. Ak by sme mali obyčajnú konštrukciu
kružnice pomocou stredu $A$ a polomeru $|AB|$, tak by sme úlohu vedeli
riešiť bežnou konštrukciou stredu opísanej kružnice. Jeden príklad takej
konštrukcie si ukážeme na konci. Chceli by sme teda získať možnosť
narysovať kružnicu pomocou stredu $A$ a iného bodu $B$. Na získanie
takejto možnosti použijeme niekoľko pomocných krokov:

1.  **Zostrojenie stredu úsečky:** Vezmime si úsečku $KL$. Keď do
    štvorca vpíšeme kružnicu, tak táto kružnica sa ho dotýka v stredoch
    strán. Použitím teda vieme zostrojiť kružnicu, ktorá sa dotýka
    úsečky $KL$ v jej strede. Vyznačením dotykového bodu kružnice a
    úsečky $KL$ zostrojíme stred úsečky $KL$.

2.  **Narysovanie osi úsečky:** Os úsečky sa nám hodí, pretože nám
    umožňuje istým spôsobom otočiť úsečku o $90^\circ$, a teda vyrábať
    pravé uhly, ktoré sa hodia napríklad pri konštrukcií štvorca či
    kolmíc.

    Keď už máme stred úsečky, skúsme zostrojiť aj jej os. Narysujme v
    rovnakej polrovine nad oboma polovicami úsečky kružnice (zatiaľ aj
    tak veľmi nevieme skonštruovať niečo iné). Tie sa budú dotýkať,
    keďže štvorce, do ktorých sú vpísané, majú spoločnú stranu. Dostali
    sme tak nový bod a môžeme ním viesť priamku. Keď ju vedieme aj cez
    stred úsečky $KL$, bude na úsečku $KL$ kolmá (rozmyslite si prečo).
    Nová priamka je tak hľadaná os úsečky.

3.  **Narysovanie štvorca so stranou $KL$:** Štvorcom už vieme vpísať
    kružnicu pomocou operácie , stačí vyznačiť krajné body jednej z jeho
    strán. Avšak samotný štvorec sa nám nenarysuje. Keby sme ich ale
    vedeli konštruovať, mohli by sme ich všelijako preklápať a vyrobiť z
    nich mriežku. Stačí vždy narysovať nový štvorec nad stranou nejakého
    už existujúceho štvorca. Navyše, štvorce majú mnoho ďalších
    vlastností, ktoré by sa nám mohli hodiť.

    Teraz ku konštrukcií. Najskôr narysujeme $KL$ a os úsečky $KL$.
    Stred úsečky $KL$ označme $M_{KL}$. Druhý bod, v ktorom pretne os
    úsečky $KL$ $KL$ označíme $N$. Teraz narysujeme os úsečky $M_{KL}N$.
    Táto os pretne $KL$ v bodoch $K'$, $L'$. Dá sa všimnúť (a skúste si
    to dokázať), že $K'$, $L'$ sú stredmi strán štvorca so stranou $KL$,
    teda zopakovaním celého tohto postupu pre úsečku $K'L'$ vieme dostať
    druhé dva vrcholy štvorca so stranou $KL$.

4.  **Narysovanie kružnice so stredom v bode $K$ a polomerom $|KL|$:**
    Už vieme narysovať štvorec nad úsečkou $KL$ v jednej z polrovín
    určenej priamkou $KL$. Narysujme teda oba možné štvorce nad úsečkou
    $KL$. Teraz máme narysovaný jeden obdĺžnik zložený z dvoch štvorcov,
    ktorého stredy dlhších strán sú body $K$ a $L$.

    Môžme dorysovať pre stranu obdĺžnika, na ktorej leží bod $L$. Takto
    dostaneme kružnicu so stredom v bode $K$, ktorá zároveň prechádza
    bodom $L$. Ak by sme preklopili tento obdĺžnik ešte doľava, tak ako
    je to na obrázku, tak uvidíme, že kružnica ktorú sme skonštruovali
    je vpísaná jednému veľkému štvorcu.

Všetky tieto kroky môžme zachytiť nasledovnými obrázkami:

Samozrejme spôsobov, ako docieliť konštrukciu kružnice podľa stredu a
polomeru je veľa, my sme si len vybrali jednu konkrétnu konštrukciu. Už
len stačí použiť jeden z bežných postupov konštrukcie stredu vpísanej
kružnice:

1.  Zostrojíme os uhla $BAC$ klasickým postupom pomocou troch kružníc,
    tak ako na obrázku.

2.  Analogicky zostrojíme os uhla $ABC$. Priesečník osí uhlov označíme
    $I$ a ide o stred vpísanej kružnice.

3.  Nech $M_{BI}$ je stredom úsečky $BI$. Kružnica so stredom $M_{BI}$ a
    polomerom $|BM_{BI}|$ je Tálesovou kružnicou nad úsečkou $BI$. To
    znamená, že ak druhý priesečník tejto kružnice a strany $BC$
    označíme $D$, tak uhol $BDI$ je pravý, teda $D$ je zároveň bod
    dotyku kružnice vpísanej trojuholníku $ABC$ a strany $BC$.

4.  Už len stačí dorysovať kružnicu so stredom $I$ a polomerom $|ID|$.
    Táto kružnica je vpísanou kružnicou trojuholníka $ABC$. Celý náčrt
    si môžme pozrieť na nasledovnom obrázku.
",6
2611ecc8fd061d6f,kms,"Vodička sa nešiel do Nemecka flákať, ale seriózne študovať. Jedna z
vecí, ktorou sa zaoberá, sú vodotesné čísla. Dvojica kladných celých
čísel $(a,b)$ sa nazýva *vodotesnou*, ak pre ňu existuje celé číslo
$d \ge 2$ (nazývané *tesnenie*) také, že $a^n + b^n +1$ je deliteľné
číslom $d$ pre všetky kladné celé čísla $n$. Nájdite všetky dvojice
vodotesných čísel.
","Najprv sa zamyslime, že stačí, aby $d$ bolo prvočíslo. Prečo? Pretože ak
nejaké zložené číslo $d$ delí $a^n+b^n+1$, tak aj prvočíslo $p$, ktoré
je deliteľom čísla $d$, delí $a^n+b^n+1$. Takže, nám stačí uvažovať $d$
prvočísla.

Ďalej sa môžme zamyslieť, že netreba uvažovať $n> d$. Prečo? Zoberme si
nejaké číslo $c$ a začnime ho umocňovať.
$c^1, c^2, c^3, \dots, c^n, \dots$ Všimnime si, že zvyškov po delení $d$
je iba $d$, to sú $0, 1, \dots, d-1$. No a ak sa nájdu nejaké $k$, $l$
také, že $c^k$ a $c^l$ majú rovnaký zvyšok po delení $d$, tak majú
rovnaký zvyšok aj čísla $c^{k+1}$ a $c^{l+1}$ a tak ďalej. A keďže máme
iba konečný počet zvyškových tried po delení $d$, tak určite raz
nastane, že nejaké $c^k$ a $c^l$ majú rovnaké zvyšky. No a z
Dirichletovho princípu to nastane najneskôr pre $n=d$. Dá sa rozmyslieť
aj to, že ak $c^k \equiv c^l \;(\bmod\; d)$ tak
$c^{k-1} \equiv c^{l-1} \;(\bmod\; d)$. *Poznámka: zápis
$a \equiv r \;(\bmod\; n)$ znamená, že čísla $a$ a $r$ majú rovnaký
zvyšok po delení číslom $n$.* Preto nám stačí uvažovať, že $k=1$. A keď
si takúto podmienku napíšeme $c^k \equiv c \;(\bmod\; d)$ a začneme
skúmať, že pre ktoré $k$ to bude platiť, tak sa dopracujeme k **Malej
Fermatovaj vete**. Nám však stačí jej poznatok a ten je, že pre $c$, $d$
nesúdeľiteľné platí: $c^d \equiv c \;(\bmod\; d)$, a teda aj
$c^{d-1} \equiv 1 \;(\bmod\; d)$.

Teraz s vedomosťami o **Malej Fermatovej vete** sa môžme pustiť do našej
úlohy. Predpokladajme, že $a$ aj $b$ sú nesúdeľiteľné s $d$. Keďže
$d \mid a^n+b^n+1$ pre všetky $n$, tak musí aj pre $n:=d-1$, a preto
môžme písať:
$$a^{d-1} + b^{d-1} + 1 \equiv 1+1+1 \equiv 3\;(\bmod\; d).$$ Ale teda
$3 \equiv 0 \;(\bmod\; d)$, iba ak $d=3$ alebo $d=1$. *Poznámka: ak má
nejaké číslo zvyšok $0$ po delení $d$ tak je deľiteľné $d$*. Keďže
$d\neq 1$ tak musí platiť $d=3$. Teraz už len stačí nájsť všetky také
$(a,b)$. Môžme sa taktiež zamyslieť, že sa stačí pozerať len na zvyšky
$a$, $b$ po delení $d$, teda dvojice $(0,0)$, $(0,1)$, $(0,2)$, $(1,1)$,
$(1,2)$ a $(2,2)$. Zvyšné sú v symetrickej pozícií a teda ich nemusíme
riešiť. A ľahko overíme, že jedinou vyhovujúcou dvojicou je
$(1,1) \;(\bmod\; 3)$. Teda sme našli vodotesné čísla tavru
$(a,b)=(3k-2,3l-2)$, kde $k,l \in \mathbb{N}$.

Teraz sa pozrieme na prípad, keď $a$ aj $b$ sú súdeľiteľné, v
skutočnosti deliteľné $d$. Dostávame
$0^n + 0^n + 1 \equiv 1 \;(\bmod\; d)$, a teda také riešenie nemáme. T.
j. muselo by $d=1$ ale to nemôže.

Nakoniec sa pozrieme keď iba jedno z $a$ a $b$ je deľiteľné $d$. Bez
ujmy na všeobecnosti je to $a$. Potom
$0^n + b^n + 1 \equiv b^n + 1 \;(\bmod\; d)$, no ale pre $n:=d-1$ platí
$b^{d-1} + 1 \equiv 2 \;(\bmod\; d)$, a teda musí nutne $d=2$. Čo to
znamená? Máme ďalšie riešenie, kde jedno číslo je párne a druhé nepárne.

Teda množina všetkých vodotesných čísel obsahuje práve dvojice $(a,b)$
tvaru $$(2k,2l-1),\qquad (2k-1,2l),\qquad (3k-2, 3l-2)$$ pre každé
prirodzené čísla $k$, $l$.
",7
b33295dfe659e8cc,kms,"Kika čaká na lietadlo do Dánska. Z dlhej chvíle začala postupne písať do
štvorčekovej siete prirodzené čísla. Začala od jednotky a vpisovala ich
v protismere hodinových ručičiek tak, ako vidíte na obrázku. Ktoré číslo
je napísané pod číslom 2018?
","Vypisovať všetky čísla až po 2018 sa nám určite nebude chcieť, preto by
sme chceli objaviť vzťah medzi číslami napísanými na určitých pozíciách.
Vypíšeme si niekoľko malých čísel a skôr či neskôr si všimneme
postupnosť, ktorú sme už niekde videli. Vpravo dole od jednotky máme
deviatku, vpravo dole od nej je číslo $25$, potom $49$, $81$ a tak
ďalej. Vidíme teda, že na tejto polpriamke sa postupne nachádzajú druhé
mocniny nepárnych čísel. Aby sme si tým mohli byť istí a použiť to v
riešení, musíme to ešte dokázať.

Predstavme si, že čísla si postupne vpisujeme do štvorčekov. Číslo na
poslednom políčku vlastne hovorí, na koľkých štvorčekoch (vrátane jeho
samého) je už napísané nejaké číslo, inými slovami, reprezentuje obsah
časti, na ktorej sú napísané čísla. Keď teda budeme mať vyplnený práve
štvorec, budeme sa nachádzať na polpriamke, ktorá ide od jednotky
doprava dole a posledné napísané číslo bude obsah tohto štvorca, čiže
druhá mocnina. Keď sa znovu dostaneme do situácie, že máme vyplnený
štvorec, tak nový štvorec bude mať od predchádzajúceho o dva štvorčeky
dlhšiu stranu, preto budú na našej polpriamke len nepárne druhé mocniny.

Aby sme vedeli kde sa nachádza číslo 2018, potrebujeme nájsť nepárnu
mocninu, ktorá je najbližšie k nemu. Tou je $45^2=2025$. Vzdialenosť
štvorčekov s číslami $2025$ a $2018$ je $7$, čiže číslo $2018$ sa
nachádza o sedem štvorčekov vľavo od čísla $2025$. Aby sme zistili aké
číslo je pod ním, musíme ísť o riadok nižšie, čiže doprava dolu od
$2025$ na najbližšiu nepárnu druhú mocninu, teda $47^2=2209$ a potom už
len o osem doľava aby sme sa dostali pod $2018$. Čím sme sa dostali na
číslo $2209-8=2201$

Pod číslom $2018$ sa teda nachádza číslo $2201$.
",1
9706a7d93619b357,kms,"Mišo a Mišo ša rozhodujú, ako najrýchlejšie zohnať všetko potrebné, tak
ša zaštavili pri mape obchodu. Jeden potrebuje prejšť uličku šo
zeleninou, druhý uličky š mäšom. Potrebujú overiť, či obaja prejdú
rovnakú vzdialenošť.

Predajňa Kópu má tvar trojuholníka $ABC$. Tomu vpíšeme kružnicu a
označme $\check{S}$ jej štred. Uvažujme rovnobežku šo štranou $AC$
prechádzajúcu bodom $\check{S}$ a označme $M$ jej priešečník šo štranou
$AB$. Podobne uvažujme rovnobežku šo štranou $BC$ prechádzajúcu bodom
$\check{S}$ a označme $N$ jej priešečník šo štranou $AB$. Dokážte, že
obvod trojuholníka $MN\check{S}$ je rovnaký ako dĺžka štrany $AB$.
","Ako by sme mohli dokázať, že obvod trojuholníka $SMN$ ($O_{SMN}$) je
rovnaký ako dĺžka strany $AB$? Obe sa skladajú z troch úsečiek
(trojuholník $SMN$ z úsečiek $SM, MN, NS$, strana $AB$ z úsečiek
$AM, MN, NB$) a dokonca jednu z nich, úsečku $MN$, majú spoločnú. Môže
nám napadnúť, čo keby platilo, že všetky tri úseky obvodu $SMN$ sú
rovnako dlhé ako úseky strany $AB$, t. j. čo keby platilo $|AM|=|MS|$ a
$|NS|=|NB|$? Toto nemusí byť pravda na to, aby $|AB|=O_{SMN}$, ale ak by
to bola pravda a podarilo by sa nám to dokázať, tak dokážeme aj rovnosť
$|AB|=O_{SMN}$. Tak poďme na to.

Stred vpísanej kružnice $S$ je priesečníkom osí uhlov trojuholníka
$ABC$, takže $AS$ je os uhla $CAM$. To znamená
$|\sphericalangle CAS|=|\sphericalangle SAM|$, označme tieto uhly
$\alpha$. Keďže $CA$ a $SM$ sú rovnobežné, využitím striedavých uhlov
dostávame, že $|\sphericalangle MSA|=|\sphericalangle SAC|=\alpha$.
Vidíme, že uhly $MAS$ a $MSA$ majú rovnakú veľkosť $\alpha$, takže
trojuholník $AMS$ je rovnoramenný. Preto jeho ramená majú rovnakú dĺžku,
$|AM|=|MS|$.

Analogicky sa dokáže, že trojuholník $SNB$ je rovnoramenný, teda
$|SN|=|NB|$. Dokázali sme, že obvod trojuholníka $SMN$ a úsečka $AB$ sa
skladajú z troch rovnakých úsekov
$$O_{SMN}=|SM|+|MN|+|NS|=|AM|+|MN|+|NB|=|AB|,$$ a teda majú rovnakú
dĺžku.

***Poznámky***

1.  Viacerí z vás vo svojom riešení rozpisovali aj dôkaz rovnoramennosti
    trojuholníka $SNB$, napriek tomu, že je to v podstate presne to isté
    ako dôkaz rovnoramennosti $AMS$. Samozrejme to nie je chyba, ale
    prečo si neušetriť robotu, keď sa dá. Dôvod prečo toto netreba
    rozpisovať je, že trojuholníky $AMS$ a $SNB$ sú symetricky
    definované vzhľadom na výmenu bodov $A, B$. To znamená, že keby sme
    označili body $A, B$ naopak, tak trojuholníky $AMS$ a $SNB$ sa
    vymenia, takže ak je jeden rovnoramenný, tak zo symetrie musí byť aj
    druhý rovnoramenný.

2.  Na dôkaz rovnoramennosti trojuholníka $ASM$ sme potrebovali vyjadriť
    uhol $ASM$. Iný spôsob ako vyjadriť tento uhol je, že uhly $CAM$ a
    $SMN$ sú súhlasné, takže $|\sphericalangle SMN|=2\alpha$,
    $|\sphericalangle SMA|=180^\circ-2\alpha$ a uhol $ASM$ dopočítame z
    trojuholníka $ASM$, kde súčet vnútorných uhlov musí byť $180^\circ$.
",2
b7a1891d46dee32a,kms,"Ako vedúci a účastníci prechádzali ponad Poprad[^1] a popod Tatry,
tešili sa na krásne výhľady. Nepríjemne ich preto prekvapila
protihluková stena, ktorá sa stále zvyšovala a stále viac a viac im
uberala z výhľadu na malebné hory a slnečný svit aj Svit. Začalo ich
preto zaujímať, akú funkciu má taká vysoká protihluková stena a aká
najmenej vysoká musela byť.

Nech $f$ je funkcia z kladných celých čísel do kladných celých čísel
spĺňajúca

1.  $f(ab)=f(a)f(b)$ pre všetky celé kladné čísla $a$, $b$,

2.  $f(a)<f(b)$ pre všetky $a<b$,

3.  $f(3)\geq7$.

Nájdite najmenšiu možnú hodnotu, ktorú môže nadobúdať $f(3)$.

[^1]: rieku
","Zadanie na prvý pohľad môže vyznievať ba priam až nezmyselne jednoducho.
Máme nájsť najmenšiu možnú hodnotu $f(3)$, pričom zároveň tretia
podmienka nám hovorí, že $f(3)\geq7$. Tak potom najmenšia možná hodnota
$f(3)$ je $7$, nie?

No a tu prichádza ten zvrat. Hodnota $f(3)=7$ je síce najmenšia hodnota,
ktorá nie je v rozpore s treťou z podmienok. No pokiaľ budeme hľadať
funkciu, ktorá bude spĺňať všetky tri podmienky, nemusí sa nám podariť
nájsť takú, že $f(3)=7$.

No a čo je to vlastne funkcia? To sú dvojice (vzor, obraz), pričom
funkciu vieme vnímať ako , do ktorého vzor, funkcia sa pozrie, aký má k
tomuto vzoru priradený obraz a tento obraz.

Funkcie môžu vyzerať všelijako. Môžu byť jednoduché, napríklad

- taká, ktorá vyhodí to isté číslo, ktoré sme do nej hodili,

- taká, ktorá zvýši vhodené číslo o $1$ a vyhodí výsledok,

- taká, ktorá vyhodí $42$ bez ohľadu na to, ktoré číslo sme do nej
  vhodili.

Funkciami sú však napríklad aj

- taká, ktorá pre vhodené číslo $x$ vyhodí najmenšie číslo, ktoré má
  práve $x$ deliteľov,

- taká, ktorá pre vhodené číslo $x$ nájde $x$-té slovo v *Sládkovičovej
  Maríne* (ak je $x$ priveľké a dostane sa až na koniec, pokračuje ďalej
  od začiatku) a vyhodí počet písmen v ňom,

- taká, ktorá vyhodí $42$, ak sme do nej vhodili číslo z prvočíselnej
  dvojičky[^1] a $17$ inak.

Tie z prvej skupiny by sme vedeli pomerne jednoducho popísať operáciami
plus, mínus, krát, atď., no tie z druhej skupiny už veľmi nie. Dokonca o
poslednej z nich ani nevieme povedať, ako sa správa, lebo keby sme to
vedeli, vyriešili by sme otvorený problém. Argumentácia tým, že
prešetríme všetky možnosti, ako môže vyzerať predpis funkcie, preto
nefunguje, lebo nie každá funkcia je definovaná jednoduchým vzorčekom.

Ale teraz späť k úlohe. Povedzme, že $f(3)$ by mohlo byť $7$. Čo vieme
povedať ďalej? No napríklad, že $f(9)=f(3\cdot3)=f(3)\cdot f(3)=49$.
Podobne dostaneme aj, že $f(27)=343$. Čo ale vieme o hodnote $f(2)$?
Funkcia musí byť rastúca, preto $f(2)<f(3)=7$, a teda $f(2)$ je najviac
$6$. Zároveň $7=f(3)<f(4)=f(2)\cdot f(2)$. Z tohto zas vidíme, že $f(2)$
musí byť aspoň $3$. Ak by totiž hodnota $f(2)$ bola $1$ alebo $2$, potom
by $f(4)$ bolo $1$ alebo $4$, čo je však menej ako $7$, a teda by naša
funkcia nerástla.

Aktuálne sú teda možné hodnoty $f(2)$ čísla $3, 4, 5$ a $6$. Skúsme
nájsť ešte nejaké blízke mocniny dvojky a trojky, aby sme vedeli viac
okresať možnosti na hodnotu $f(2)$. Najbližšie máme $8$ a $9$, pričom
vieme, že $f(2)\cdot f(2)\cdot f(2)=f(8)<f(9)=49$. Ak by $f(2)$ bolo $4$
alebo viac, tak $f(2)^3$ je $64$ alebo viac, čo je ale viac ako $49$.
Preto je aktuálne jediná prípustná hodnota $f(2)$ rovná $3$. Skúsme však
ešte overiť, či sa to nepokazí pre nejaké vyššie mocniny. Napríklad $27$
a $32$. Vieme, že $f(27)$ je $343$. To musí byť menšie ako
$f(32)=f(2)\cdot f(2)\cdot f(2)\cdot f(2)\cdot f(2)$, čo však v prípade,
že $f(2)$ je rovné trom, vychádza $243$. No a $343$ nie je ani zďaleka
menšie ako $243$, čiže ani $f(2)=3$ nemôže platiť.

Keď sme teda skúsili nájsť takú funkciu, že $f(3)=7$, dospeli sme k
tomu, že akákoľvek hodnota $f(2)$ by viedla k rozporu či už s prvou
alebo druhou podmienkou zadania. Preto nie je možné, aby $f(3)$ mala
hodnotu $7$.

Veľmi podobne by to skončilo, aj keby sme skúsili, že $f(3)=8$. Totiž,
potom $f(9)=64$ a $f(27)=512$. Zo vzťahu $f(27)$ a $f(32)$ vieme, že
$f(2)^5=f(32)>f(27)=512$, a teda $f(2)\geq4$. Porovnaním $f(8)$ a $f(9)$
naopak dostávame, že $f(2)^3=f(8)<f(9)=64$, čiže $f(2)<4$, čo je dokopy
spor.

No a keď by sme začali s predpokladom, že $f(3)=9$, podobne ako vyššie
by sme

- vzťahom medzi $f(2)$ a $f(3)$ dostali, že $f(2)\leq 8$,

- vzťahom medzi $f(3)$ a $f(4)$ dostali, že $f(2)\geq 4$ a

- vzťahom medzi $f(8)$ a $f(9)$ zas, že $f(2)\leq 4$.

Čiže $f(2)$ môže byť jedine $4$. Toto by nám už však nikde vyššie
rozpory nespôsobovalo. Tiež by sme mohli skúšať, čo vieme zistiť o
$f(5)$, no a postupne by sme povylučovali všetky možnosti okrem čísla
$25$. No a tu si už začneme všímať, že nám vychádzajú druhé mocniny
čísla, ktoré do funkcie vhodíme.

Javí sa to teda tak, že funkcia $f(x)=x^2$ bude vyhovovať pre hodnotu
$f(3)=9$. Overme ešte, že naozaj spĺňa všetky tri podmienky zadania. To
je však zrejmé, lebo

1.  $f(ab)=(ab)^2=a^2b^2=f(a)f(b)$,

2.  ak $a<b$, tak keďže $a, b$ sú kladné, tak následne aj
    $f(a)=a^2=a\cdot a<a\cdot b<b\cdot b=b^2=f(b)$,

3.  $f(3)=3^2=9\geq7$.

Dostali sme teda, že $f(3)$ nemôže byť $7$ ani $8$ (lebo následne sme
ukázali, že neexistuje vhodná hodnota pre $f(2)$) a potom sme prišli na
to, že $f(3)=9$ vieme dosiahnuť s funkciou $f(x)=x^2$. To znamená, že
najmenšia možná hodnota $f(3)$ je deväť[^2].

### Poznámka k riešeniam využívajúcim ťažké kalibre

Ako sa dá zo vzorového riešenia vidieť, úloha sa dala vyriešiť pomerne
jednoducho a bez použitia náročných techník a viet. Vyskytlo sa však
zopár riešení, ktoré sa snažili použiť na úlohu nejaké silné tvrdenia
ako [Cauchyho multiplikatívnu funkcionálnu
rovnicu](https://imomath.com/index.cgi?page=cauchyFunctionalEquations)[^3]
alebo [Erdősovu
vetu](https://ak2316.user.srcf.net/2021/09/erdos-monotone-multiplicative/)[^4].
Obidve nejakým spôsobom tvrdia, že ak máme multiplikatívnu funkciu
($f(ab)=f(a)f(b)$), tak riešenia sú tvaru $f(x)=x^\alpha$. Keď hovorím ,
myslím tým, že za obidvoma z nich sa skrýva niekoľko zádrheľov, kvôli
ktorým nemôžete ani jednu z viet priamo použiť na úlohu. Poväčšine sa
vám nepodarilo tieto zádrhele vyriešiť tak, aby sa na úlohu veta naozaj
dala použiť.

Pri Cauchyho funkcionálke to ani nebolo možné. Totiž, ako sa môžete
dočítať na uvedenej stránke, ide o funkciu, ktorá každému **kladnému
reálnemu** číslu priradzuje nejaké kladné reálne číslo. Zároveň sa
vyžaduje, aby bola **spojitá**. Funkcie z kladných reálnych čísel sú
niečo úplne iné ako funkcie z kladných celých čísel. To, že máme nejaké
riešenie na celočíselných funkciách, nemusí nutne znamenať, že toto
riešenie ide rozšíriť či zovšeobecniť aj na reálnu funkciu. Navyše,
Cauchyho funkcionálna rovnica má aj množstvo nespojitých riešení, ktoré
nie sú tvaru $f(x)=x^\alpha$. Čo s nimi?

Čo sa týka Erdősovej vety, tá už bola trochu uchopiteľnejšia. Hovorí
totiž o funkciách, ktoré zobrazujú z prirodzených čísel do **reálnych**
čísel a tvrdí, že riešenia sú tvaru $f(x)=x^\alpha$, kde $\alpha$ je
**reálna** konštanta. Už sa teda funkcie aspoň zhodujú v tom, čo do nich
môžeme vhadzovať. Niektorí z vás však bez bližšieho zdôvodnenia
povedali, že keďže pre $\alpha=1$ je $f(3)$ ešte menšie ako $7$ a pre
$\alpha=2$ už je to $9$, tak $f(3)$ musí byť aspoň $9$. Lenže, $\alpha$
je reálna konštanta, prečo by to nemohlo byť nejaké číslo medzi $1$ a
$2$, napríklad $\frac\pi2$? Ono to síce intuitívne vyzerá tak, že na to,
aby sme vždy ako výsledok funkcie dostali celé číslo, musí byť aj
exponent celý, no ale chcelo by to aj dokázať. A to vo všeobecnosti nie
je ľahké, lebo veď, ani umocňovanie na iracionálne čísla nie je ľahké. A
ako sa teda dalo za riešenie s Erdősovou vetou získať $9$ bodov?

### Korektné riešenie využívajúce Erdősovu vetu *(inšpirované riešením Samuela Vargovčíka)*

Z Erdősovej vety vieme, že ak nejaká funkcia spĺňa všetky tri podmienky
zadania, musí pre ňu existovať reálna konštanta $k$ taká, že $f(x)=x^k$.
Zaujímajú nás len prípady, kedy $f(3)<9$, keďže z predošlého riešenia už
vieme, že $f(3)$ môže byť $9$. Z tretej podmienky vyplýva $f(3)\ge7$, a
keďže $f(3)\in\mathbb Z^+$, ostáva prešetriť prípady $f(3)=7$ a
$f(3)=8$, teda $k=\log_3 7$ a $k=\log_3 8$. To, že tieto $k$ nefungujú,
vyplýva z toho, že pre ne $f(2)=2^k$ nie je celé číslo, pretože
$3<2^k<4$. Poďme to dokázať.

Vieme, že $3^5=243<343=7^3$. Keďže tretia odmocnina je rastúca funkcia,
môžeme obe strany odmocniť a vzťah sa nezmení, čiže $3^\frac{5}{3}<7$.
Teraz dvakrát za sebou využijeme, že logaritmus so základom $3$ je tiež
rastúca funkcia. Prvýkrát na to, aby sme predošlý vzťah mohli
zlogaritmovať a dostať $\frac{5}{3}<\log_3 7$ a druhýkrát na to, aby sme
mohli prireťaziť do nerovnosti ďalšie hodnoty, konkrétne
$\frac{5}{3}<\log_3 7<\log_3 8<\log_3 9=2$.

Vidíme teda, že ak by $f(3)\in\{7,8\}$, tak $\frac53<k<2$. Ďalej vieme,
že $\left(\frac{3}{2}\right)^3=\frac{27}{8}<4=2^2$. Treťou odmocninou
dostávame $\frac32<2^\frac23$, vďaka čomu už vieme s rastúcosťou
exponenciálnej funkcie so základom $2$ ľahko nahliadnuť, že naozaj
$2^k<2^2=4$ a $2^k>2^\frac53=2\cdot2^\frac23>2\cdot\frac32=3$.

Preto, ak by $k$ zodpovedalo hodnotám $f(3)=7$ alebo $f(3)=8$, tak
$f(2)=2^k$ nemôže byť kladné celé číslo, spor. To znamená, že $f(3)$
nemôže byť $7$ ani $8$, triviálne nemôže byť menšie než $7$ a musí byť
celé číslo, takže musí byť aspoň $9$. Keďže môže byť presne $9$,
najmenšia hodnota, ktorú môže nadobúdať $f(3)$, je $9$.

[^1]: <https://cs.wikipedia.org/wiki/Prvo%C4%8D%C3%ADseln%C3%A1_dvojice>

[^2]: Jožtek by vám to isto s radosťou povedal, keby ste sa ho na to
    opýtali

[^3]: <https://imomath.com/index.cgi?page=cauchyFunctionalEquations>,
    posledná odrážka

[^4]: <https://ak2316.user.srcf.net/2021/09/erdos-monotone-multiplicative/>
",6
6b3006c71f3261cd,kms,"Keď sa Krtkovi podarilo vyhrať nad starčekom, starčeka to natoľko
napajedilo, že začal úbohého Krtka naháňať po trhovisku. Našťastie sa
pred Krtkom zjavil portál a on celý natešený doň skočil, bez toho, aby
vedel, kam ho prenesie. Portál Krtka vypľul na Artušov okrúhly stôl.
Zaskočený Artuš sa hneď dovtípil, že Krtko nebude miestny a rozhodol sa,
že si Krtka nechá ako svojho tajného poradcu. Zavrel ho preto do kumbálu
na metly a začal sa radiť so svojimi rytiermi, ako s Krtkom naložia.
Krtkovi tam bolo už dlho a aj sa poriadne nudil. Tak si sadol do vedra a
zapozeral sa na stenu oproti.

Tu si všimol, že stena sa skladá z kachličiek v tvare šesťuholníkov
uložených v $2$ riadkoch po $n$ kachličiek, ako na obrázku. Krtko
položil prst na kachličku vľavo dole. V každom kroku posunie prst na
susednú kachličku, ktorá je od nej vpravo hore, vpravo, alebo vpravo
dole. Koľko je rôznych kachličiek, na ktorých môže mať Krtko prst po
presne $n$ krokoch? Na obrázku nižšie sú nakreslené kachličky pre prípad
$n=4$, na sivej kachličke Krtko začína a modrou je vyznačená jedna možná
cesta.
","Kachličky v dolnom riadku si predstavíme ako po sebe idúce párne čísla
začínajúce od čísla $0$. Kachličky v hornom riadku budú predstavovať po
sebe idúce nepárne čísla začínajúce od čísla $1$.

Keď sa nachádzame na čísle $k$, môžeme vykonať dva ťahy. Môžeme ísť na
číslo $k + 1$ (tento ťah reprezentuje prechod na kachličku v opačnom
riadku) alebo môžeme prejsť na číslo $k + 2$ (tento ťah zas reprezentuje
prechod na kachličku v tom istom riadku).

Ako sa dá na takéto označenie prísť a prečo by sme ho vôbec hľadali?
Odpoveď na druhú otázku je, že je fajn si popísať úlohu formálnejším
spôsobom ak nie je príliš zložitý. Môže nám to totiž pomôcť všimnúť si
vlastnosti, ktoré by ináč zostali nepovšimnuté. A teda prirodzené čísla
sú pri takomto popisovaní často veľmi užitočné. Odpoveď na prvú otázku
-- stačilo kachličky očíslovať (prvá kachlička v dolnom riadku má číslo
$0$, prvá kachlička v hornom riadku číslo $1$, atď.).

Chceme odpovedať na otázku: ak začíname na čísle nula a vykonáme $n$
ťahov, na koľkých rôznych políčkach sa môžeme nachádzať? Označme číslo,
na ktorom sa budeme nachádzať po $n$ krokoch ako $k$. Aká je najmenšia
možná hodnota $k$?

Zjavne $k \geq n$, keďže musíme vykonať presne $n$ ťahov a každý ťah nás
posunie na číslo aspoň o $1$ vyššie. Zjavne na číslo $n$ sa vieme dostať
tým, že $n$-krát vykonáme ťah prvého typu.

Aká je najväčšia možná hodnota $k$? Zjavne $k \leq 2n - 1$, keďže
kachlička s vyšším číslom neexistuje. Na číslo $2n - 1$ sa vieme dostať
pomocou $n - 1$ ťahov druhého typu a jedného ťahu prvého typu.

Teda pre všetky $k$, na ktoré sa vieme dostať po presne $n$ ťahoch,
platí $n \leq k \leq 2n - 1$. Majme nejaké $k$, ktoré spĺňa poslednú
podmienku. Dokážeme, že sa na toto číslo vieme dostať pomocou $n$ ťahov.

Vykonajme najprv $k - n$ ťahov typu 2 a následne $2n - k$ ťahov typu 1.
Dokopy teda vykonáme $(k - n) + (2n - k) = n$ ťahov a na konci sa
nachádzame na čísle $2(k - n) + (2n - k) = k$.

To znamená, že na konci sa vieme nachádzať na ľubovoľnom prirodzenom
čísle $k$, pre ktoré platí $n \leq k \leq 2n - 1$. Takých čísel je $n$,
a to je aj odpoveď na našu otázku.
",1
ba05cd8d24032c8f,kms,"Vedúci Trojstenu používajú na komunikáciu tri rôzne sociálne siete:
Facebook, Google Hangouts a Slack. Každá sociálna sieť funguje
nasledovne. Každý vedúci má na nej niekoľko priateľov. Priateľstvá sú
vzájomné. Profil každého vedúceho má nejakú farbu, nemusí byť rovnaká na
všetkých sociálnych sietiach. Pre farby profilov platí, že profily
vedúcich, ktorí sú priateľmi, musia mať rôznu farbu. Ďalej vieme, že na
Facebooku stačí vedúcim $42$ farieb, na Hangouts $47$ farieb a na Slacku
$17$ farieb.

Keďže vedúci majú chaos v sociálnych sieťach, založili si vlastnú sieť
-- Perfektne Organizovaný Komunikačný Elektronický Chat (skrátene
POKEC). Každý vedúci tam má za priateľov svojich priateľov zo všetkých
troch pôvodných sietí. Na POKEC-i platia rovnaké pravidlá pre farby
profilov. Dokážte, že profilom vedúcich na POKEC-i stačí $33\, 558$
farieb, a to bez ohľadu na to, koľko je vedúcich a ako sa na
jednotlivých sieťach priatelia.
","Pri riešení úloh, ako je táto je dôležité uvedomiť si, že nezáleží,
koľko vedúcich má rovnakú farbu na ktorej sieti, aké farby používame,
ani na tom, že ich niektorí toľko ani nerozoznáme. Potrebujeme len
ukázať, že pre zadaný počet farieb (v našom prípade $33\,558$) a dané
pravidlá ich rozdeľovania určite dostaneme správny výsledok.

Začali by sme jednoduchým pozorovaním. Číslo $33\,558$ môže vyzerať
náhodne, ale ako to už býva, náhodné nie je. Platí totiž
$33\,558 = 42 \cdot 47 \cdot 17$. Tieto činitele sú počtami farieb
využívaných na pôvodných sieťach.

Na základe pozorovania dostávame myšlienku, ktorá by mohla viesť naše
riešenie -- ak by sme každej trojici farieb pridelili jednu farbu na
POKEC-i, potom by na POKEC-i bolo práve $33\,558$ farieb. To nám však na
kompletné riešenie nestačí. Nápad je to dobrý, ale ešte potrebujeme
ukázať, že takéto priradenie farieb spĺňa pravidlá zo zadania.

Ak sú dvaja vedúci priatelia na POKEC-i (a teda majú na POKEC-i rôznu
farbu profilu), museli byť priateľmi na niektorej z pôvodných sietí, z
čoho však vyplýva, že museli mať aspoň jednu z trojice farieb rôznu.
Avšak pre dve rôzne trojice pôvodných farieb máme rôznu farbu na
POKEC-i, a teda pravidlá sú zachované.

Ak dvaja vedúci nie sú priateľmi na POKEC-i (a teda na ňom majú rovnakú
farbu profilu), nemohli byť priateľmi ani na žiadnej z pôvodných sietí.
Teda mohli mať na každej z nich priradenú rovnakú farbu. Z toho ale
vyplýva, že celá trojica ich farieb bola rovnaká, a teda aj na POKEC-i
budú mať podľa nášho systému rovnakú farbu profilu. Žiadne farby navyše
takto nevzniknú a pravidlá sú zachované.

Keďže nás iný typ vzťahov medzi vedúcimi pri riešení tejto úlohy
nezaujíma a pre všetky dôležité typy vzťahov sú pravidlá pri $33\,558$
farbách zachované, riešenie je kompletné.
",5
6afab6870b4b067d,kms,"kričal zadychčaný muž texaským dialektom, Sgt. Pepper neváhal. Povedal
jeho povestné nasadol na koňa a vybral sa za kovbojom. Až dorazili na
miesto činu, odkryl sa im takýto obraz:

Vo vnútri pravidelného $80$-uholníka je vyznačených $50$ bodov tak, že
žiadna trojica zo všetkých $130$ bodov (vrcholov a vyznačených bodov)
neleží na jednej priamke. $80$-uholník rozdelíme na trojuholníky (ktoré
sa nepretínajú), pričom vrcholy týchto trojuholníkov tvoria práve
vrcholy $80$-uholníka a vyznačené body v jeho vnútri. Na koľko najmenej
a koľko najviac trojuholníkov vieme takto rozdeliť náš $80$-uholník?
","Rozdeľme $80$-uholík na trojuholníky a označme $n$ ich počet. Pozrime sa
na súčet vnútorných uhlov týchto trojuholníkov. Vieme, že každý
trojuholník má súčet vnútorných uhlov rovný $180^\circ$, takže súčet
všetkých uhlov v stupňoch musí byť $180\cdot n$. Na druhej strane, súčet
vnútorných uhlov ľubovoľného $k$-uholníka v stupňoch je
$(k-2)\cdot 180$, takže v $80$-uholníku to je $78\cdot 180$. Navyše je
ešte vnútri $80$-uholníka ďalších $50$ bodov, a keďže žiadne tri z tých
$130$ bodov neležia na priamke, tak každý z tých $50$ bodov je vrcholom
niekoľkých trojuholníkov, a to tak, že súčet všetkých uhlov v
trojuholníkoch pri tomto vrchole je $360^\circ$. Súčet všetkých
vnútorných uhlov vo všetkých $n$ trojuholníkoch tak musí byť zároveň
$78\cdot 180^\circ+50\cdot 360^\circ=178 \cdot 180^\circ$, z čoho
dostávame rovnosť $180 \cdot n=178 \cdot 180$, a teda $n=178$. Odpoveďou
na obe otázky zo zadania tak je $178$.
",2
da2b02bef4404288,kms,"Zo Seville vyplávali lode L, O a Ď. Plavili sa na západ v
trojuholníkovej formácii. Zrazu si Magalhãesov pobočník Enrique de
Malacca uvedomil, že sa neplavia v len tak hocijakej formácii, ale
tvoria rovnostranný trojuholník. Magalhães mu to však nechcel uveriť\...

Nech $LO\check{D}$ je trojuholník. Body $P$ a $Q$ sú na strane
$O\check{D}$ a platí $|OP|=|PQ|=|Q\check{D}|= |O\check{D}| / 3$. Na
strane $\check{D}L$ sú body $R$ a $S$ a platí
$|\check{D}R|=|RS|=|SL|=|\check{D}L| / 3$. Body $T$ a $U$ sú na strane
$LO$ a platí $|LT|=|TU|=|UO|=|LO| / 3$. Body $P$, $Q$, $R$, $S$, $T$ a
$U$ sú na jednej kružnici. Pomôžte Enriquemu dokázať, že trojuholník
$LO\check{D}$ je naozaj rovnostranný.
","V tomto vzoráku si spomenieme tri riešenia. Sú síce aj mnohé iné,
rovnako správne, ale tieto sme vybrali na ilustráciu rôznych prístupov a
rôznej použitej artilérie. Prvé riešenie je veľmi jednoduché, ale trošku
pracné, prakticky sa v ňom vyskytne iba veľa a veľa uhlov. Nebudeme v
ňom však využívať žiadne vedomosti, ktoré by sa neučili v škole. Druhé
riešenie využije trošku pokročilejšie vedomosti, ale zato v ňom nebudú
takmer žiadne uhly. No a nakoniec si ukážeme veľmi elegantné riešenie
pomocou jednej trošku viac pokročilej techniky.

Všetky riešenia začneme narysovaním si trojuholníka $LO\check{D}$ a
rozdelením strán na tretiny.

Cieľ všetkých postupov je rovnaký, dokázať rovnostrannosť trojuholníka
$LO\check{D}$. Spokojní teda budeme, keď sa nám podarí dokázať buď
priamo to, že všetky jeho strany sú rovnako dlhé, alebo ekvivalentne,
všetky jeho (vnútorné) uhly sú rovnako veľké. Keďže zadanie nehovorí o
žiadnej zo strán nič iné než o zvyšných dvoch, k spokojnosti nám bude
stačiť dôkaz rovnosti len dvoch strán/uhlov, keďže vykonaním adekvátnej
cyklickej zámeny dostaneme dôkaz rovnosti iných dvoch, a takéto dva
dôkazy dokopy sú dôkazom rovnosti všetkých troch.

### Pracnejšie riešenie

Prvé riešenie je o čosi dlhšie a o poznanie menej elegantné než zvyšné
dve, ale je priamočiarejšie. Jednoducho vezmeme to, čo nám zadanie jasne
hovorí a odvádzame z toho bezprostredné dôsledky.

Označme $\lambda=\left|\sphericalangle \check{D}LO\right|$,
$\omega=\left|\sphericalangle LO\check{D}\right|$ a
$\delta=\left|\sphericalangle O\check{D}L\right|$. Možno si ľahko
všimnúť, že v konštelácii zo zadania jestvuje mnoho trojuholníkov
podobných trojuholníku $LO\check{D}$. V tomto postupe využijeme tri z
nich, menovite $LTS$, $UOP$, a $SP\check{D}$. Napríklad trojuholník
$SP\check{D}$ je podobný s $LO\check{D}$ podľa vety sus, lebo majú
spoločný uhol a dve dvojice strán v pomere $2/3$. Ostatné podobnosti sa
dokážu analogicky. Vďaka týmto podobnostiam vieme, že $SP\parallel LO$,
$\left|\sphericalangle LTS\right|=\omega$, a
$\left|\sphericalangle OUP\right|=\lambda$. Z prvej z vedomostí vieme
určiť veľkosť (teraz už) striedavých uhlov
$\left|\sphericalangle TSP\right|=\left|\sphericalangle LTS\right|=\omega$
a
$\left|\sphericalangle UPS\right|=\left|\sphericalangle OUP\right|=\lambda$.

Zatiaľ sme vôbec nevyužili, že body $P$, $Q$, $R$, $S$, $T$ a $U$ ležia
na jednej kružnici. To (napríklad) znamená, že jestvuje bod $W$, pre
ktorý platí
$\left|SW\right|=\left|TW\right|=\left|UW\right|=\left|PW\right|$. Máme
dostatočný morálny kredit na vynesenie súdu o rovnoramennosti
trojuholníkov $STW$, $TUW$, $UPW$, $SPW$. Označme
$\alpha=\left|\sphericalangle WSP\right|=\left|\sphericalangle SPW\right|$
a
$\beta=\left|\sphericalangle UTW\right|=\left|\sphericalangle TUW\right|$.
Tým pádom $\left|\sphericalangle PUW\right|=\alpha+\lambda$ a
$\left|\sphericalangle STW\right|=\alpha+\omega$.

Z priamosti uhlov pri bodoch $T$ a $U$ dostávame sústavu rovníc:
$$\alpha+\beta+2\omega=180^\circ$$ $$\alpha+\beta+2\lambda=180^\circ$$ Z
nej vyplýva $\lambda=\omega$, čím sa naša túžba naplnila.

### Stručné riešenie

Znova budeme stavať na podobnosti trojuholníkov s trojuholníkom
$LO\check{D}$. Los tentoraz padol na dvojicu $RQ\check{D}$ a nadčas
ťahajúci $SP\check{D}$. Vieme teda, že $SP\parallel RQ$ a tiež, že $S$,
$P$, $Q$, $R$ ležia na jednej kružnici. Obkľúčme to z druhej strany.
Máme kružnicu a dve rovnobežky, ktoré ju pretínajú. Z povahy súmernosti
týchto útvarov vždy jestvuje zrkadliaca os zobrazujúca kružnicu aj
rovnobežky samé na seba, a to konkrétne kolmica na rovnobežky zároveň
prechádzajúca stredom kružnice. Spojnica priesečníkov rovnobežiek s
kružnicou na jednej strane osi (úsečka $RS$) bude teda rovnako dlhá ako
spojnica priesečníkov na druhej strane (úsečka $PQ$). Vrátiac sa späť k
našej úlohe možno pobadať, že táto úvaha nám hovorí
$\left|L\check{D}\right|/3=\left|SR\right|=\left|PQ\right|=\left|O\check{D}\right|/3$,
teda $\left|L\check{D}\right|=\left|O\check{D}\right|$. Zapojac úvahu z
úvodu, máme fajront.

### Pokročilé riešenie

Na toto riešenie potrebujeme vedieť, čo je to mocnosť bodu $A$ ku
kružnici $k$. Vezmime si sečnicu kružnice $k$ prechádzajúcu naším bodom
$A$. Nech pretína kružnicu $k$ v bodoch $B$ a $C$. Potom mocnosť $m$ je
rovná súčinu vzdialeností bodu $A$ od priesečníkov. Teda
$m = |AB|\cdot|AC|$.

Teraz aplikujme novo získanú vedomosť na náš trojuholník. Vezmime si
vrchol $L$ a jeho mocnosť ku kružnici $k$ vieme vyjadriť ako
$|LS|\cdot|LR|$ a zároveň aj $|LT|\cdot|LU|$. Čo si podľa zadania vieme
upraviť na $2|LS|^2=2|LT|^2$, teda zjavne aj $|L\check{D}|=|LO|$.

Rovnakú úvahu aplikujeme aj na vrchol $O$ a dostaneme, že
$|LO|=|O\check{D}|$, a teda všetky strany trojuholníka $LO\check{D}$
majú rovnakú dĺžku, teda trojuholník je rovnostranný.
",2
a3aeba361e31ec62,kms,"Krtko sa rozlúčil s kráľovskou rodinou s tým, že by sa už mal vrátiť
domov. Hoci už veľmi túžil po svojej mäkkej posteli, ešte sa rozhodol,
že sa prejde do neďalekého mesta na trhy, aby si pohľadal nejaký
suvenír. Ako sa tak prechádzal od jedného stánku k druhému, zaujal ho
stánok s hrami.

Keď sa pri ňom pristavil, predajca mu hneď začal ukazovať všakovaké
kartičky s historickými osobnosťami, kde každá kartička mala priradené
práve jedno prirodzené číslo. Ale Krtko mal už histórie dosť, a tak sa
ho spýtal, či nemá náhodou nejaké matematické kartičky. Na to mu
predajca odvetil, že všetky kartičky, ktoré majú na sebe Fibonacciho
čísla[^1] $F_1,F_2,\dots,F_{2022}$, majú na sebe vyobrazeného
matematika. Krtko sa potešil a rozhodol sa, že si ich kúpi $2022$. Ale
keď začal počítať, koľko by ho to stálo, tak zistil, že nemá dosť
peňazí. Preto prišiel so záložným plánom, v ktorom si kúpi kartičky s
nejakými prirodzenými číslami tak, aby všetky svoje vytúžené vedel z
nich nasčítavať.

Koľko najmenej kartičiek si potrebuje Krtko kúpiť, aby vedel každé z
Fibonacciho čísel $F_1,F_2,\dots,F_{2022}$ dostať ako súčet čísel na
niekoľkých (možno len jednej) z kúpených kartičiek? Krtko si môže kúpiť
aj viacero kartičiek s rovnakým číslom. Pri sčítavaní však nemôže jednu
konkrétnu kartičku použiť viackrát.

[^1]: Fibonacciho čísla $F_1$, $F_2$, $F_3$ a tak ďalej sú definované
    tak, že $F_1 = 1$, $F_2 = 1$ a všetky zvyšné Fibonacciho čísla sú
    určené predpisom $F_n = F_{n-1} + F_{n-2}$ pre $n \ge 3$.
","Riešenie začneme tým, že sa pokúsime vybrať čo najmenej kartičiek tak,
aby Krtko vedel vyskladať všetky súčty
$F_1,\, F_2,\, \ldots,\, F_{2022}$. Až potom sa zameriame na dôkaz toho,
že to s menej kartičkami nepôjde.

Ako prvé si uvedomíme, že $F_1 = F_2 = 1$. Číslo $1$ nevieme dostať ako
súčet menších čísel, takže potrebujeme aspoň jednu $1$, no nie obe. Pri
$F_3 = 2$ máme dve možnosti. Buď vieme použiť dve $1$, alebo rovno $2$ a
využiť našu jednotku na získanie väčšieho čísla. (Napríklad
$F_4 = 3 = 2 + 1$.) Druhá možnosť nám umožní nasčítať viac čísel, tak
zvolíme tú. *Toto však nemusí byť správny prístup.* Pokojne by sa mohlo
stať, že aj keď na menších hodnotách zvolíme viacero čísel, tak niekde
vyššie naopak ušetríme. Zatiaľ však pokračujeme len intuitívne a to, či
sa to oplatilo budeme riešiť až dodatočne.

Máme teda kartičky s číslami $F_1 = F_2$ a $F_3$. Vieme nasčítať aj
$F_4 = F_3 + F_2$. Ďalej nám stačí kúpiť až $F_5$. Kartičku s $F_5$ sme
zjavne nevyužili pri získavaní $F_4$, takže o $F_6 = F_5 + F_4$ máme
postarané. A tak ďalej. Kúpime teda kartičky s Fibonacciho číslami na
nepárnych pozíciách, t. j. $F_1,\, F_3,\, F_5,\, \ldots,\, F_{2021}$.
Zvyšné (na párnych pozíciách) potom dostaneme ako súčet všetkých menších
kartičiek. Pre $F_2$ to sedí a pre $k > 1$ máme vzťah
$F_{2k} = F_{2k - 1} + F_{2k-2}$, kde k už známemu spôsobu získania
$F_{2k-2}$ prihodíme kartičku $F_{2k-1}$. Takto sme potrebovali $1011$
kartičiek.

Teraz chceme nájsť nejaký dolný odhad, koľko kartičiek budeme
potrebovať. V ideálnom prípade nám vyjde $1011$ a sme hotoví. V horšom
prípade nám vyjde, že by mohlo stačiť menej. Vtedy budeme musieť, buď
zlepšiť náš výber kartičiek, aby ich bolo menej, alebo prísť s
presnejším odhadom. S dávkou optimizmu sa pokúsime dostať k odhadu
$1011$.

Intuícia hovorí, že ak budeme potrebovať kartičiek polovicu z počtu
Fibonacciho čísel, tak by niečo podobné mohlo platiť stále. Ukážeme
teda, že ak na čísla $F_1$ až $F_n$ potrebujeme $k$ kartičiek, tak na
čísla $F_1$ až $F_{n+2}$ budeme potrebovať aspoň $k+1$ kartičiek. Majme
teda $k$ kartičiek a overme, či z nich vieme vyskladať $F_1$ až
$F_{n+2}$. Ak by to šlo, vieme ich použiť aj na $F_1$ až $F_n$, keďže to
len vynecháme posledné dva súčty. Keďže $k$ je minimum pre $F_1$ až
$F_n$, určite každú kartičku použijeme aspoň na jedno z čísel. Najväčší
súčet dostaneme, ak použijeme každú kartičku práve raz. Tento súčet však
bude menší alebo rovný súčtu $F_1 + F_2 + \ldots + F_n$, keďže v ňom by
sme mohli kartičky využiť aj viackrát. Bude to však stačiť na zisk súčtu
$F_{n+2}$?

Pre menšie $n$ si všimneme, že odpoveď je nie. $F_1 < F_3$,
$F_1 + F_2 < F_4$. Využitím definície Fibonacciho čísel dostaneme, že ak
$$F_1 + F_2 + \ldots + F_m < F_{m+2},$$ tak pričítaním $F_{m+1}$ k obom
stranám dostaneme
$$F_1 + F_2 + \ldots + F_m + F_{m+1} < F_{m+2} + F_{m+1} = F_{m+3}.$$
Táto nerovnosť teda bude platiť vždy. Na zisk súčtu $F_{n+2}$ teda
budeme potrebovať pridať $(k+1)$-vú kartu. Zároveň $k+1$ kariet bude
stačiť, lebo ak vieme použitím našich $k$ kariet dostať všetko od $F_1$
po $F_n$, pridaním $F_{n+1}$ budeme vedieť získať $F_{n+1}$ aj
$F_{n+2} = F_{n+1} + F_n$.

Podľa nášho výpočtu potrebujeme aspoň $k + 1010$ kartičiek na čísla
$F_1$ až $F_{2022}$, kde $k$ je počet kartičiek pre $F_1$ až $F_2$. Ako
sme spomínali už na začiatku, potrebujeme aspoň $1$ kartičku a bude to
presne $1$ kartička, keďže $F_1 = F_2$.

**Odpoveď:** Krtko si potrebuje kúpiť aspoň $1011$ kartičiek.
",9
2e9fcfdbf3891b3a,kms,"Caligula si nevedel poradiť s úlohou, tak ju zveril jeho obľúbenému
konzulovi Incitatovi. Ten si s ňou ale nevie dať rady. Veď je predsa
kôň! Krtko neváhal ani chvíľu a pribehol mu hneď na pomoc.

Máme $100$ kartičiek s číslami od $1$ do $100$ (každá kartička má práve
jedno číslo a každé číslo od $1$ do $100$ je na práve jednej kartičke).
Z nich si náhodne vyberieme $48$ kartičiek. Ukážte, že si vieme z týchto
$48$ kartičiek vybrať také dve, že ich súčet bude deliteľný $11$.
","Po prečítaní zadania sa zháčime, že nám predsa nebude nikto hovoriť, čo
vieme a nevieme urobiť a pokúsime sa teda nájsť takú kombináciu 48
kariet, v ktorej súčet žiadnych dvoch z nich nie je deliteľný 11. Po
tom, čo si tí z nás, ktorí neobľubujú teóriu čísel povzdychnú, začneme
tým, že si čísla od 1 do 100 rozdelíme na skupiny podľa zvyšku po delení
11. Týchto skupín nám vznikne 11, keďže možné zvyšky sú 0 až 10.

Keďže vieme, že ak si vyberieme číslo zo skupiny so zvyškom 1,
potrebujeme nejaké číslo zo skupiny so zvyškom 10 na to aby ich súčet
bol deliteľný 11, môžeme si vybrať čísla tak, aby takéto kombinácie
nevznikli. Skupina čísel so zvyškom 1 má 10 členov, všetky ostatné 9.
Okrem toho čísla v skupine so zvyškom 0 potrebujú pár z tej istej
skupiny, kým všetky ostatné potrebujú pár z jednej z ostatných skupín.
Máme teda 5 párov skupín, z ktorých si môžeme vybrať z každého jednu, a
skupinu s číslami so zvyškom 0, z ktorej si môžeme vybrať práve jedno
číslo.

Ak teda do nášho výberu 48 kariet zvolíme skupinu so zvyškom 1, pretože
má 10 členov, a štyri ďalšie skupiny po 9 členoch, budeme mať 46 kariet.
Potom si môžeme ešte vybrať 1 ďalšiu kartu zo skupiny so zvyškom 0, čo
nám dá 47 kariet. Avšak ktorúkoľvek ďalšiu kartu by sme pridali, určite
by mala nejaký pár, a teda aj keby sme karty volili náhodne, neexistuje
situácia, v ktorej by pár nevznikol.
",4
6362d26c2472903b,kms,"Maťko si predsavzal, že spraví niečo pre svoje zdravie a prejde chôdzou
$30$ kilometrov. Ba čo viac, nielen že ich prejde, on ich rovno zabehne!
Aby však trafil do cieľa a nešiel zbytočne okľukou, bude musieť bežať
rovno.

Je daný trojuholník $ABC$, v ktorom $|AB|\neq |AC|$. Stred jeho vpísanej
kružnice označme $I$. Nech $D$ je stred strany $BC$. Dotyčnica z bodu
$D$ ku vpísanej kružnici (rôzna od strany $BC$) sa jej dotýka v bode
$E$. Dokážte, že $DI$ je rovnobežné s $AE$.
","Označme $V$ bod dotyku $BC$ a vpísanej kružnice. Nech $V'$ je druhý
priesečník priamky $VI$ a vpísanej kružnice, takže $VV'$ je jej priemer.
Ďalej označme bod dotyku $BC$ a $A$-pripísanej kružnice $P$.
($A$-pripísaná kružnica je taká, ktorá sa dotýka $BC$ z vonkajšej strany
a priamok $AB$ a $AC$.)

Ukážeme, že $A,$ $V'$ a $P$ ležia na jednej priamke.

Veďme rovnobežku s $BC$ cez bod $V'$ a označme priesečníky s
$\triangle ABC$ postupne $B'$ a $C'$. Platí, že
$\triangle ABC \simeq \triangle AB'C'$. Všimnime si, že úsečka $BC$ sa
dotýka vpísanej kružnice v bode $V'$, lebo bod $V'$ je na vpísanej
kružnici, a teda vpísaná kružnica $\triangle ABC$ je zároveň pripísanou
kružnicou $\triangle AB'C'$. Vďaka tomu sa $\triangle AB'C'$ zobrazí v
rovnoľahlosti so stredom v $A$ na $\triangle ABC$ a vpísaná kružnica na
$A$-pripísanú. Bod $V'$ sa takto zobrazí na $P$. Z toho plynie, že body
$A,V'$ a $P$ ležia na jednej priamke.

Nech $E'$ je druhý priesečník priamky $AV'$ s vpísanou kružnicou. Naším
cieľom teraz bude ukázať, že $E=E'$.

O bodoch dotyku pripísanej a vpísanej kružnice platí známe tvrdenie, a
to že $|BV|= |PC|$, z čoho dostávame, že aj $|VD|=|DP|$, lebo $D$ je
stred strany $BC$.

Ak toto tvrdenie nepoznáte, tak si ho môžete skúsiť dokázať: Nakreslite
si všetky body dotyku vpísanej a pripísanej kružnice a skúste vyjadriť
$|BV|$ a $|PC|$ pomocou dĺžok strán trojuholníka $ABC$. Obe sú rovné
$(|AB|+|BC|-|AC|)/2$. Využite, že ak z ľubovoľného bodu spustíme dve
dotyčnice ku kružnici, tak vzdialenosť k dvom bodom dotyku je rovnaká.

Keďže $VV'$ je priemer vpísanej kružnice, na ktorej leží aj $E'$, tak
uhol $V'E'V$ je pravý (Tálesova veta). Z toho máme, že $VE'P$ musí byť
tiež pravý, teda $\triangle V'EP$ je pravouhlý. Platí, že v pravouhlom
trojuholníku je stred opísanej kružnice zároveň stredom prepony. Preto
je $D$ stred opísanej kružnice $\triangle VE'D$ a z toho
$|VD|=|DE'|=|DP|$. To znamená, že $V$ a $E'$ sú dva body ležiace na
vpísanej kružnici, ktoré sú rovnako vzdialené od bodu $D$ a takéto body
môžu byť len dva. Keďže $VD$ je dotyčnica vpísanej kružnice, tak aj
$DE'$ musí byť dotyčnica. Z toho už vyplýva rovnosť $E=E'$.

Posledným krokom je ukázať rovnobežnosť $DI$ a $AE$. Už sme ukázali, že
body $A,V',E,P$ ležia na jednej priamke a tiež, že $D$ je stred $VP$.
Ďalej vieme, že $I$ je stredom $VV'$. Preto je $DI$ stredná priečka
$\triangle VPV'$, čiže $DI$ je rovnobežná z $AE$. Tým je dôkaz hotový.
",10
00938fd7f3d02b2d,kms,"Vieme, že súčet trinástich rôznych prirodzených čísel je 92. Zistite
súčet dvoch najväčších z týchto čísel.
","Samé zadanie úlohy nám napovedá, že zrejme bude existovať len jeden
možný súčet dvoch najväčších čísel. Poďme teda nájsť jeden taký súčet a
potom dokážeme, že je jediný možný.

Vezmime si napríklad $11$ najmenších prirodzených čísel. Ich súčet je
$1+2+3+\cdots+11=66$. Keby bolo týchto $11$ čísel medzi tými trinástimi,
aký by bol súčet najväčších dvoch? Zvyšné dve čísla musia byť väčšie ako
$11$. Inak by sa jedno z tých dvoch rovnalo jednému z tých jedenástich
(čo zadanie vylučuje). No a $92-66=26$, teda súčet zvyšných dvoch musí
byť $26$. Ale $26=12+14$. Teda máme $13$ čísel
$1,2,3,4,5,6,7,8,9,10,11,12,14$, ktorých súčet je $92$ a všetky sú
rôzne. Čiže vyhovujú podmienkam zadania a súčet najväčších dvoch z nich
je $26$.

Prvú časť riešenia máme úspešne za sebou, ostáva nám dokázať, že $26$ je
jediný možný súčet dvoch najväčších čísel.

Môže byť tento súčet väčší ako $26$? Ak by bol väčší, potom by súčet
zvyšných $11$ čísel musel byť menší ako $66$. Ale my sme vybrali $11$
najmenších možných prirodzených čísel a ich súčet bol $66$, teda menší
súčet dosiahnuť nemôžeme, čoho dôsledkom je, že súčet najväčších dvoch
čísel nemôže byť väčší ako $26$.

Môže byť ten súčet menší ako $26$? Zjavne druhé najväčšie číslo nemôže
byť menšie ako $12$ (keby bolo menšie, potom by od neho neexistovalo 11
menších). Z toho vyplýva, že najväčšie číslo musí byť aspoň $13$. No a
$12+13=25$. Teda sme ukázali, že súčet najväčších dvoch musí byť aspoň
$25$. Ale ak by bol rovný $25$, potom by ostatných $11$ čísel muselo byť
menších ako 12, a teda by to museli byť čísla $1,2,...,11$, ktorých
súčet je $66$. Ale $66+25=91$ a to je menej ako $92$. Teda súčet $25$
nevyhovuje, z čoho vyplýva, že súčet najväčších dvoch čísel musí byť
aspoň $26$.

Ukázali sme, že súčet najväčších dvoch čísel nemôže byť väčší ako $26$ a
zároveň, že nemôže byť menší ako $26$. Tým sme vlastne ukázali, že buď
bude $26$, alebo nebude žiadny. Keďže sme našli jednu $13$-icu,
vyhovujúcu zadaniu, v ktorej bol súčet najväčších dvoch $26$, môžeme
spokojne napísať odpoveď, že súčet najväčších dvoch čísel je $26$.

Nájsť riešenie tejto úlohy nebolo ťažké. Všetci ste prišli na to, že
súčet najväčších dvoch je $26$. Problém nastal pri dokazovaní, že je to
jediný možný súčet. Väčšina z vás to nedokázala dostatočne dobre. Všetci
ste našli vyhovujúcu $13$-icu a samozrejme, každému z vás sa zdalo
zrejmé, že to je jediná vyhovujúca $13$-ica. Pretože súčet
$1+2+3+..+13=91$ a potrebujeme ešte niekde pridať jednotku, no nemôžeme
ju pridať k číslam $1..12$, lebo by sme dostali dve rovnaké. Tak ju
pridáme k číslu $13$ a dostaneme vyhovujúcu $13$-icu. No a keby sme zase
zobrali jedno z čísel väčšie ako $14$, tak potom by sme v konečnom
dôsledku dostali súčet väčší ako $92$. Takto nejako by sa dalo
pokračovať v dôkaze a väčšina z riešení bola toho typu. Tu je ale trochu
zložitejšie na nič nezabudnúť a vyjadriť sa dostatočne jednoznačne.
(Všimnite si, že v našom riešení nedokazujeme o $13$-ici
$1,2,3,4,5,6,7,8,9,10,11,12,14$, že je jediná vyhovujúca.)
",1
210054ca398aceff,kms,"Po tom, ako sa podarilo sušičku úspešne nastaviť, si FKSáci povedali, že
takto výkonný stroj musia čo najskôr na niečom otestovať. Čo keby mala
sušička príliš veľký výkon? Nemôžu si predsa zničiť svoje veci. Alebo
ruky. Sušičku sa nakoniec rozhodli otestovať na najväčšom nepriateľovi
FKS -- rovnostrannom trojuholníku $ABC$. FKSáci si teda zobrali svoj
kľúč od KMSka a nenápadne jeden ukradli. No a čo myslite, že sa stalo,
keď namierili naplno pustenú sušičku na rovnostranný trojuholník $ABC$?
Rozletel sa na niekoľko ďalších rovnostranných trojuholníkov!

Zoberme si rovnostranný trojuholník $ABC$. Pre ktoré celé kladné čísla
$n$ sa dá tento rovnostranný trojuholník rozdeliť na $n$ rovnostranných
(nie nutne rovnakých) trojuholníkov?
","Riešenie tejto úlohy pozostáva z dvoch častí. V prvom rade potrebujeme
ukázať, pre aké $n$ môžeme rovnostranný trojuholník rozdeliť na $n$
rovnostranných trojuholníkov. Potrebujeme ale tiež ukázať, prečo to pre
iné $n$ nejde. Mnohé z riešení obsahovali len prvú časť, preto sme ich
nemohli ohodnotiť plným počtom bodov.

Vo väčšine vašich riešení sa vyskytli dva spôsoby delenia trojuholníka.
Pomocou rozdelenia trojuholníka cez stredné priečky dokážeme počet
trojuholníkov zvýšiť o tri. Dôležité je, že toto môžeme spraviť pre
každý rovnostranný trojuholník, a teda ak ich máme $n$, môžeme ich mať
aj $n+3$. To je dôležitý začiatok, pretože ak sa nám podarí nájsť tri za
sebou idúce čísla, pre ktoré vieme trojuholník rozdeliť na toľko častí,
tak to pôjde aj pre všetky vyššie.

Na to, aby sme takéto tri čísla našli, ste často použili aj druhý, o
niečo všeobecnejší postup. Jeho základom je rozdelenie trojuholníka na
jeden trojuholník a jeden rovnoramenný lichobežník. To je možné tak, že
spravíme rovnobežku s jednou so strán. Ak zvolíme vhodnú vzdialenosť od
vrchola, môžeme tento lichobežník potom rozdeliť na nepárny počet
trojuholníkov. Takto môžeme dostať riešenie pre $n = 6$ a $n = 8$. Na
základe predošlého odseku dokážeme vyriešiť úlohu aj pre $n = 7$. Z toho
ale už vyplýva, že pre $n \ge 6$ to pôjde vždy. Už predtým sme mali
riešenie pre $n = 1$ a $n = 4$.

Ešte potrebujeme ukázať, že pre $n = 2$, $3$ a $5$ úloha nemá riešenie.
Tu je dobré uvedomiť si jeden základný fakt: Každý rovnostranný
trojuholník má všetky uhly rovné $60^{\circ}$. Z toho vyplýva, že
vrcholy pôvodného trojuholníka musia byť aj vrcholmi niektorého z
rozdelených trojuholníkov a uhol pri nich musí byť rovný $60^{\circ}$,
teda ho nemôžeme nijako deliť.

Pre $n = 2$ by preto muselo platiť, že v niektorom z dvoch trojuholníkov
sú dvoma vrcholmi vrcholy pôvodného trojuholníka. Tieto ale medzi sebou
majú stranu, a keďže trojuholníky musia byť rovnostranné, išlo by o celý
trojuholník $ABC$. Teda rozdelenie na dva trojuholníky nie je možné.

Pre $n = 3$ vychádzame z podobnej myšlienky. Ak by niektorý trojuholník
obsahoval dva z troch vrcholov pôvodného, nešlo by o rozdelenie na tri
trojuholníky. Preto sa každý z trojice trojuholníkov nachádza pri jednom
vrchole. Pre každý trojuholník potom musia byť dve strany súčasťou dvoch
strán trojuholníka $ABC$. Tretia strana je pre každý trojuholník otočená
o $60^\circ$, pretože je rovnobežná so stranou $ABC$, ktorá v
trojuholníku nie je. To ale znamená, že žiadnu zo strán nemajú
trojuholníky spoločnú, a preto musí v strede existovať nevyužitý voľný
priestor. Rozdelenie na $3$ trojuholníky teda nie je možné.

Pre $n = 5$ opäť tri trojuholníky musia byť pri vrcholoch. Priestor,
ktorý zostal môže byť buď šesťuholník, ak sa žiadne dva vrcholy malých
trojuholníkov nerovnajú, päťuholník, ak sa rovná jeden, štvoruholník, ak
dva a trojuholník, ak sa rovnajú všetky. My potrebujeme rozdeliť
niektorý z týchto útvarov na dva rovnostranné trojuholníky.

Už sme si ukázali, že rovnostranný trojuholník na dva rovnostranné
trojuholníky rozdeliť nevieme. Trojuholník, ktorý sme dostali v
predošlom odseku však musí byť rovnostranný, pretože súčty dvoch strán
malých trojuholníkov sa vždy musia rovnať dĺžke strany (nazvime túto
dĺžku $a$) trojuholníka $ABC$. Vzniká nám teda sústava rovníc
$m+n = n+o = o+m = a$, ktorej riešenie je $n = o = m$, čo sú strany
trojuholníka v strede. Ide teda o rovnostranný trojuholník a ten na dva
rozdeliť nevieme.

Ak by útvarom v strede bol štvoruholník, na dva trojuholníky by sme ho
mohli rozdeliť jedine uhlopriečkou, ktorú by mali spoločnú, teda by
tieto dva trojuholníky museli byť zhodné.Keď spojíme pozdĺž jednej
strany dva zhodné rovnostranné trojuholníky, dostaneme rovnobežník. My
sme ale dostali lichobežník, ktorého jednu základňu tvoria dva spoločné
vrcholy a protiľahlou základňou je časť tretej strany trojuholníka
$ABC$. Teda ani takto to rozdeliť nepôjde.

Ak by útvar v strede bol päťuholník, tak by mal súčet vnútorných uhlov
$540^\circ$. Tieto vnútorné uhly môžeme rozdeliť, no v žiadnom prípade
sa súčet uhlov v rozdelenom útvare nezníži. Keďže chceme útvar rozdeliť
na dva trojuholníky, potrebujeme, aby mal súčet vnútorných uhlov
nanajvýš $360^\circ$. A to päťuholník nespĺňa. Vlastne ani šesťuholník,
takže úloha je vyriešená.

Rovnostranný trojuholník $ABC$ môžeme rozdeliť na ľubovoľný prirodzený
počet $n$ rovnostranných trojuholníkov okrem $n = 2$, $3$ a $5$.
",3
d25eec4b34625a35,kms,"Nech $n\ge 1$ a $a_0, a_1,\dots, a_n$ sú kladné reálne čísla, ktoré pre
každé $k=1,2, \dots, n$ spĺňajú nerovnosť $a_{k}\geq a_{k-1}+1$.
Dokážte, že
$$1+\frac{1}{a_0}\left(1+\frac{1}{a_1-a_0}\right)\left(1+\frac{1}{a_2-a_0}\right)\dots\left(1+\frac{1}{a_n-a_0}\right)\leq \left(1+\frac{1}{a_0}\right)\dots\left(1+\frac{1}{a_n}\right).$$
","*Podľa Martina Kopčányho (mierne upravené)*

Úlohu dokážeme indukciou pre $k$, kde naše $k$ bude $n$ zo zadania.

**Základný prípad $k=1$**

Vtedy máme dokázať, že
$1+\frac{1}{a_0}\left(1+\frac{1}{a_1-a_0}\right) \le \left(1+\frac{1}{a_0}\right)\left(1+\frac{1}{a_1}\right)$.

Táto nerovnosť je ekvivalentná s nerovnosťami $$\begin{eqnarray*}
1+\frac{1}{a_0}\left(1+\frac{1}{a_1-a_0}\right) &\le& \left(1+\frac{1}{a_0}\right)\left(1+\frac{1}{a_1}\right), \\
1 + \frac 1 {a_0} + \frac 1 {a_0(a_1-a_0)} &\le & 1+\frac 1 {a_0} +\frac 1 {a_1} + \frac {1}{a_0a_1},  \\
\frac 1 {a_0(a_1-a_0)} &\le& \frac 1 {a_1} + \frac {1}{a_0a_1}, \\
a_1 &\le &  a_0 (a_1-a_0)+(a_1-a_0), \\
a_1 &\le & a_0 a_1-a_0^2+a_1-a_0, \\
a_0 &\le &  a_0 a_1-a_0^2,  \\
1 &\le & a_1-a_0. \\
\end{eqnarray*}$$

Posledná nerovnosť zo zadania platí. Všimnite si, že sme násobili
$a_0,\ a_1-a_0,\ a_1$, ale tieto hodnoty sú podľa zadania kladné, a
preto sú nerovnosti ekvivalentné.

Týmto sme dokázali základný prípad pre $k=1$.

**Indukčný krok**

Predpokladajme teda, že nerovnosť platí pre nejaké $k$. Vieme teda, že
platí
$$\left(1+\frac{1}{a_0}\right)\left(1+\frac{1}{a_1}\right) \dots \left(1+\frac{1}{a_k}\right) \ge 1+\frac{1}{a_0}\left(1+\frac{1}{a_1-a_0} \right)\dots \left(1+\frac{1}{a_k-a_0} \right).$$
Označme si teraz
$V=\left(1+\frac{1}{a_0}\right)\left(1+\frac{1}{a_1}\right) \dots \left(1+\frac{1}{a_k}\right)$
a
$1+M=1+\frac{1}{a_0}\left(1+\frac{1}{a_1-a_0} \right)\dots \left(1+\frac{1}{a_k-a_0} \right)$
.

Vieme teda, že $V \ge 1+M$.

Treba nám dokázať
$$\left(1+\frac{1}{a_0}\right)\left(1+\frac{1}{a_1}\right) \dots \left(1+\frac{1}{a_k}\right) \left(1+\frac{1}{a_{k+1}}\right) \ge 1+\frac{1}{a_0}\left(1+\frac{1}{a_1-a_0} \right)\dots \left(1+\frac{1}{a_k-a_0} \right) \left(1+\frac{1}{a_{k+1}-a_0} \right).$$
Po dosadení $M$ a $V$:
$$V \left(1+\frac{1}{a_{k+1}} \right)\ge 1+M \left(1+\frac{1}{a_{k+1}-a_0} \right).$$
Vynásobením indukčného predpokladu (kladným) výrazom
$\left(1+\frac{1}{a_{k+1}}\right)$ dostaneme:
$$V \left(1+\frac{1}{a_{k+1}}\right) \ge (1+M) \left(1+\frac{1}{a_{k+1}}\right)$$
Na to aby sme dokázali indukčný krok, nám teda stačí ukázať, že
$(1+M) \left(1+\frac{1}{a_{k+1}}\right) \ge 1+M \left(1+\frac{1}{a_{k+1}-a_0} \right)$.

To je ekvivalentné s

$$\begin{eqnarray*}
(1+M) \left(1+\frac{1}{a_{k+1}}\right) &\ge& 1+M \left(1+\frac{1}{a_{k+1}-a_0} \right), \\
1+M+ \frac{1}{a_{k+1}} + \frac{M}{a_{k+1}} &\ge& 1+ M + \frac{M}{a_{k+1}-a_0},  \\
\frac{1}{a_{k+1}} + \frac{M}{a_{k+1}} &\ge&  \frac{M}{a_{k+1}-a_0},  \\
(a_{k+1}-a_0)+M(a_{k+1}-a_0) &\ge&  Ma_{k+1},   \\
(a_{k+1}-a_0) &\ge&  Ma_0. \\
\end{eqnarray*}$$

Na ďalšie riešenie si miniindukciou ukážeme, že $a_l \ge l + a_0$. Pre
základný prípad $l=0$ to platí. Pri dokazovaní indukčného kroku vieme,
že $a_{l}\ge l +a_0$, a teda $a_{l+1} \ge 1 + a_l \ge (l+1) + a_0$, čo
bolo treba dokázať.

Pozrime sa na výraz $Ma_0$. Vieme, že $$\begin{eqnarray*}
Ma_0 &=& a_0 \frac{1}{a_0}\left(1+\frac{1}{a_1-a_0} \right)\dots \left(1+\frac{1}{a_k-a_0} \right) \\
&=& \left(1+\frac{1}{a_1-a_0} \right)\dots \left(1+\frac{1}{a_k-a_0} \right). \\
\end{eqnarray*}$$ Pre každé $i>0$ vieme: $$\begin{eqnarray*}
a_i - a_0 &\ge& i >0, \\
\frac{1}{i} &\ge& \frac{1}{a_i - a_0} > 0, \\
\frac{i+1}{i} &\ge& \left(1 + \frac{1}{a_i - a_0}\right) > 0, \\
\frac{2}{1} \frac{3}{2} \dots \frac{k+1}{k} &\ge& \left(1+\frac{1}{a_1-a_0} \right)\dots \left(1+\frac{1}{a_k-a_0} \right) = Ma_0,\\
\frac{k+1}{1} &\ge& Ma_0.\\
\end{eqnarray*}$$ Preto $k+1 \ge Ma_0$. Keďže už vieme, že
$a_{k+1}-a_0 \ge k+1$, tak máme $a_{k+1}-a_0 \ge Ma_0$, čo bolo treba na
dokázanie indukčného kroku.

**Krátke zhrnutie v postupnom (induktívnom) poradí:**

- Dokážeme úlohu pre $k=1$.

- Indukčný krok:

  - Miniindukciou dokážeme, že $a_l \ge l + a_0$.

  - Z toho dokážeme, že $Ma_0 \le k+1 \le a_{k+1}-a_0$.

  - Ďalej nám z toho po úpravách vyplynie, že
    $(1+M) \left(1+\frac{1}{a_{k+1}}\right) \ge 1+M \left(1+\frac{1}{a_{k+1}-a_0} \right)$.

  - Z indukčného predpokladu dostaneme:
    $V \left(1+\frac{1}{a_{k+1}}\right) \ge (1+M) \left(1+\frac{1}{a_{k+1}}\right) \ge 1+M \left(1+\frac{1}{a_{k+1}-a_0} \right)$.

  - Z čoho nám vyplynie, dôkaz indukčného kroku:
    $V \left(1+\frac{1}{a_{k+1}}\right)  \ge 1+M \left(1+\frac{1}{a_{k+1}-a_0} \right)$
",9
d229d298b5031f68,kms,"Krab chcel zbaliť krabicu, no už nemal žiadnu voľnú...

Štvorce $BCDE$ a $FGHI$ sú v trojuholníku $ABJ$ tak ako na obrázku
[\[fig:krabice\]](#fig:krabice){reference-type=""ref""
reference=""fig:krabice""}, pričom bod $E$ je stred strany $AB$, $C$ je
stred strany $FG$, body $D$ a $I$ ležia na strane $AJ$, bod $G$ leží na
strane $BJ$ a bod $F$ leží na strane $CD$. Akú časť trojuholníka $ABJ$
tvorí štvorec $BCDE$?
","Keďže bod $E$ je stredom strany $AB$ a $BCDE$ je štvorec, musí byť
trojuholník $DAE$ rovnoramenný. Nakoľko je uhol pri bode $E$ pravý,
musia mať ostatné uhly v trojuholníku $DAE$ $45^\circ$. Vďaka
rovnobežnosti $EB$ a $DC$ taktiež vieme povedať, že aj trojuholník $IDF$
musí mať uhly pri základni veľkosti $45^\circ$, a teda je taktiež
rovnoramenný.

Teraz by nás mohlo zaujímať, aká dlhá je strana štvorca $FGHI$ v
porovnaní s $BCDE$. Keďže bod $C$ je stredom strany $FG$, úsečka $FC$ je
polovicou zo strany štvorca $FGHI$. Avšak z rovnostrannosti $IDF$
vyplýva, že $|DF| = |FI|$, a teda $|DC| = |IF| + |CF|$, čiže strana
veľkého štvorca je rovnako dlhá ako $\frac32$ strany malého štvorca
(alebo naopak, strana malého štvorca je $\frac23$ z veľkého).

Všimnime si, že trojuholníky $ABJ$ a $DGJ$ sú si podobné, nakoľko majú
rovnaké uhly. Vieme, že strana $AB$ je dvakrát tak dlhá ako úsečka $EB$
a zistili sme, že strana $DG$ je $\frac43$ z dĺžky $EB$. Tým pádom vieme
aj určiť koeficient podobnosti týchto dvoch trojuholníkov, a to je
$\frac{4/3}{2} = \frac23$. Na tento koeficient sme mohli prísť aj
uvedomením, že musí byť rovnaký s koeficientom podobnosti štvorcov
$BCDE$ a $FGHI$, nakoľko bod $F$ je takisto stredom strany $DG$, rovnako
ako bod $E$ na strane $AB$, a body $I$ a $G$ sa taktiež dotýkajú strán
trojuholníka.

Pri koeficientoch podobnosti platí, že obsah podobných útvarov sa
zväčšuje/zmenšuje s druhou mocninou koeficientu. Pre trojuholník si to
vieme dokázať pomocou vzorca pre výpočet obsahu $S=a\cdot v_a$. Ak máme
dva trojuholníky s koeficientom podobnosti $k$, potom musí byť strana a
výška druhého trojuholníka rovná $ka$, resp. $kv_a$, a jeho obsah je
$ka\cdot kv_a = k^2av_a$, čo je práve $k^2$ krát obsah prvého
trojuholníka. Tento vzťah platí aj vo všeobecnosti pre všetky útvary, a
analogicky sa taktiež pri priestorových telesách objem škáluje s treťou
mocninou koeficientu podobnosti. My vieme tento fakt využiť na výpočet
obsahu $DGJ$, ktorý tým pádom tvorí $\left(\frac23\right)^2 = \frac49$ z
obsahu $ABJ$.

Nakoniec si musíme dopočítať obsah trojuholníkov $DAE$ a $BGC$. Vďaka
rovnostrannosti $DAE$ vieme, že musí mať polovicu z obsahu $BCDE$, a
keďže $CG$ je $\frac13$ z $EB$, musí mať $BGC$ obsah $\frac16$ z $BCDE$.

Zostáva nám už len všetky tieto obsahy sčítať a vyjadriť si z nich obsah
$BCDE$ relatívne k $ABJ$.

$$\begin{align*}
    S_{\triangle ABJ} &= S_{\triangle AED} + S_{\square BCDE} + S_{\triangle BGC} + S_{\triangle DGJ},\\
    S_{\triangle ABJ} &= \left(\frac12 + 1 + \frac16\right)\  S_{\square BCDE} + \frac49\  S_{\triangle ABJ},\\
    \frac59\  S_{\triangle ABJ} &= \frac53\  S_{\square BCDE},\\
    \frac13\  S_{\triangle ABJ} &= S_{\square BCDE}.
\end{align*}$$

Štvorec $BCDE$ tvorí tretinu z obsahu trojuholníka $ABJ$.
",3
cd7d1c2cf522ec7d,kms,"Bol som v Lidli kupovať písmenká do šošovicovej polievky, ale nemali tam
ani mäkké $F$. Potrebujem teda doplniť zásoby mäkkých písmeniek.

Je daný rovnobežník $\check A\check B\check C\check D$. Označme
$\check I$ stred kružnice vpísanej trojuholníku
$\check A\check B\check D$ a $\check \omega$ kružnicu vpísanú
trojuholníku $\check B\check C\check D$, ktorá sa dotýka strany
$\check B\check D$ v bode $\check E$. Priamky $\check A\check E$ a
$\check I\check E$ pretínajú $\check \omega$ postupne v bodoch
$\check F$ a $\check G$.

Nech $\check E'$ je bod ležiaci oproti $\check E$ na $\check \omega$. Os
uhla $\check G\check E\check E'$ pretína $\check G\check E'$ v bode
$\check X$. Dokážte, že stred kružnice opísanej trojuholníku
$\check E\check X\check F$ leží na priamke $\check B\check D$.
","Z úcty k nášmu ako aj čitateľovmu mentálnemu zdraviu bude toto vzorové
riešenie napísané bez diakritiky v matematických označeniach.

Najskôr dokreslíme dôležité body. Označme postupne $H$ bod dotyku
kružnice vpísanej trojuholníku $ABD$ so stranou $BD$, kým $H'$ bude bod
presne $H$ v tejto vpísanej kružnici (konštrukcia analogická bodom
$E, E'$ v kružnici $\omega$).

Začnime s dôkazom, že $A$, $H'$, $E$ ležia na priamke. Všimnime si, že
bod $E$ je totožný s bodom dotyku kružnice pripísanej trojuholníku $ABD$
vzhľadom na bod $A$. Je to z dôvodu, že body dotyku vpísanej a
pripísanej kružnice na jednu stranu trojuholníka sú symetrické vzhľadom
na stred danej strany. To body $H$ a $E$ spĺňajú, pretože trojuholníky
$ABD$ a $CDB$ sú stredovo súmerné podľa stredu $BD$ a $H$, $E$ sú body
dotyku vpísaných kružníc so stranou $BD$ v jednotlivých trojuholníkoch.
Ak teraz uvažujeme rovnobežku na stranu $BD$ prechádzajúcu bodom $H'$
(ktorá je dotyčnicou ku kružnici vpísanej $ABD$) a označíme postupne
$B',D'$ jej priesečníky s priamkami $AB, AD$, potom kružnica vpísaná
$ABD$ je kružnicou pripísanou trojuholníku $AB'D'$ vzhľadom na $A$.
Lenže trojuholníky $AB'D'$ a $ABD$ sú podobné a zobrazujú sa na seba v
rovnoľahlosti so stredom v bode $A$. Preto v tej istej rovnoľahlosti sa
tiež zobrazujú body dotyku pripísaných kružnic vzhľadom k bodu $A$. To
sú práve body $H'$ a $E$, a teda musia ležať s $A$ na priamke.

V riešení budeme pokračovať dvoma spôsobmi. Prvý využíva harmonický
štvorpomer, druhý využíva symediány.

### Riešenie využívajúce harmonický štvorpomer {#riešenie-využívajúce-harmonický-štvorpomer .unnumbered}

Všimnime si, že $EE' \perp BD$. Aby sme ukázali, že stred kružnice
opísanej trojuholníku $EXF$ leží na priamke $BD$, nám stačí ukázať, že
sa táto kružnica dotýka priamky $EE'$ v bode $E$.

Označme $Q$ nevlastný bod priamky $HH'$. Všimnime si, že
$HH' \parallel EE'$, preto $Q \in EE'$. Keďže $I$ je stredom $HH'$,
platí[^1] $(H',H;I,Q) = -1$. Premietaním cez bod $E$ na kružnicu
$\omega$ dostávame $$\begin{equation*}
(H',H;I,Q) = (EH', EH; EI, EQ) = (F,E;G,E'),
\end{equation*}$$

z čoho vyplýva, že $FGEE'$ je harmonický štvoruholník a platí
$\frac{|FG|}{|FE'|} =\frac{|EG| }{|EE'|}$. Z tejto rovnosti vyplýva, že
os uhla $GEE'$ delí stranu $GE'$ v rovnakom pomere ako os uhla $GFE'$, z
čoho vyplýva, že $X$ leží na osi uhla $GFE'$. Označme antiŠvrčkov bod
trojuholníka $EGE'$ k bodu $E$ ako $N$. Keďže $FX$ je os uhla $GFE'$,
$N$ bude ako Švrčkov bod trojuholníka $E'FG$ na $FX$ ležať. Zároveň bude
$N$ ležať aj na osi vonkajšieho uhla $GEE'$, teda platí $EN \perp EX$,
pričom $EE'$ je priemer kružnice, preto $EN \perp NE'$, z čoho vyplýva
$NE' \parallel EX$. Teraz už jednoduchým uhlením dokážeme, že sa
kružnica opísaná trojuholníku $EXF$ dotýka priamky $EE'$ v bode $E$.
Totiž, $$\begin{equation*}
    |\angle EFX| = |\angle EFN| = |\angle EE'N| = |\angle E'EX|,
\end{equation*}$$ z čoho vyplýva, že uhol $E'EX$ je úsekový k uhlu
$EFX$, čím je dôkaz hotový.

### Riešenie využívajúce symediány {#riešenie-využívajúce-symediány .unnumbered}

Po chvíli hrania sa s konfiguráciou a prípadnom narysovaní si obrázka si
rýchlo všimneme, že stred kružnice opísanej trojuholníku $EXF$ vskutku
leží na priamke $BD$, ale možno trochu viac prekvapivo, že leží tiež na
priamke $E'XG$. Pokúsime sa teda dokázať, že priesečník priamok $BD$ a
$E'G$ s označením $P$ je stredom kružnice opísanej trojuholníku $EXF$.

Stačí nám ukázať, že $|PE|=|PX|=|PF|.$ Začneme dôkazom rovnosti
$|PE|=|PX|$, ktorá je podstatne jednoduchšia. Je známy fakt, že
$|\angle EXP|=|\angle EE'X|+|\angle E'EX|.$ Stačí teda ukázať, že to
isté platí o uhle $XEP.$ Nakoľko $EX$ je os uhla $GEE',$ vieme, že
$|\angle E'EX|=|\angle XEG|.$ Zároveň, keďže $EE'$ je priemerom
$\Omega,$ vieme, že $EE' \perp EP$, a teda
$|E'PE|=90^\circ-|\angle EE'X|.$ Ale keďže zároveň z Tálesovej vety
vieme, že $EG \perp E'P,$ tak potom nutne
$|\angle GEP|=90^\circ-|\angle E'PE|=|\angle EE'X|$, a teda
$|\angle GEP|+|\angle XEG|=|\angle EE'X|+|\angle E'EX|$, čo je
ekvivalentné s $|\angle EXP|=|\angle XEP|,$ čo sme chceli dokázať.

Teraz sa pozrime na rovnosť $|PE|=|PF|.$ Vieme, že $PE$ je dotyčnicou ku
kružnici $\Omega.$ Preto $|PE|=|PF|$ je ekvivalentné s tvrdením, že $PF$
je tiež dotyčnicou k $\Omega$. Toto by platilo, ak by sa nám podarilo
dokázať, že $E'G$ je symediánou[^2] z $E'$ v trojuholníku $EFE'.$ Prečo?
Pretože o symediánach je známe, že prechádzajú priesečníkom dotyčníc k
opísanej kružnici daného trojuholníka v bodoch rôznych od toho, z
ktorého symediána vychádza. V tomto prípade teda dotyčníc k $\Omega$ v
bodoch $E$ a $F$.

Ako ukázať, že je nejaká priamka symediánou z nejakého bodu v
trojuholníku? Podľa definície, symediána je priamka, ktorá vznikne ako
obraz ťažnice v osovej súmernosti podľa osi uhla v trojuholníku (všetko
vzhľadom na ten istý fixný bod trojuholníka, napríklad $E'$). Presne to
teda ukážeme o priamke $E'G$. To však nebude také jednoduché a budeme
musieť siahnuť na dno našej sofistikovanosti. Potrebovali by sme ukázať,
že $E'G$ a ťažnica z bodu $E'$ v trojuholníku $EE'F$ sú osovo súmerné
vzhľadom na os uhla $EE'F$. O tejto ťažnici ale nič nevieme a
dokresľovať ju do obrázka taktiež nikam nepovedie. Namiesto toho túto
ťažnicu nájdeme bez dokresľovania v inom trojuholníku, ktorý ale bude
trojuholníku $EE'F$ podobný. Označme postupne $H$ bod dotyku kružnice
vpísanej trojuholníku $ABD$ so stranou $BD$, kým $H'$ bude bod presne
$H$ v tejto vpísanej kružnici (konštrukcia analogická bodom $E, E'$ v
kružnici $\Omega$).

Očividne, priamka $EI$ je ťažnicou trojuholníka $EHH'$ (nezabudni, $I$
je stredom priemeru vpísanej kružnice). Ako už vieme, body $A, H', E$
ležia na priamke čo je dosť fajn, pretože bystré oko zočí, že
trojuholníky $EHH'$ a $EE'F$ potom musia byť podobné. Potom by už len
stačilo ukázať, že ťažnica $EI$ zviera s ramenami $EH'$ a $EH$ rovnaké
uhly, ako zviera priamka $E'G$ s ramenami $E'E$ a $E'F$, ale obrátene
vzhľadom na rolu daných strán v podobnosti trojuholníkov $EHH'$ a
$EE'F$.

Teraz ukážeme, že trojuholníky $EHH'$ a $EE'F$ sú vskutku podobné. Na to
treba iba kúsok uhlenia. Konkrétne, uhly $HEH'$ a $FEP$ sú vrcholové a
majú rovnakú veľkosť. Uhly $FEP$ a $EE'F$ sú úsekové a majú tiež rovnakú
veľkosť. Podľa vety $uu$ sú teda trojuholníky $EHH'$ a $EE'F$ naozaj
podobné.

Zostáva nám ukázať, že priamky $E'G$ a $EI$ majú symetrickú rolu
vzhľadom na prislúchajúce body $E, E'$ v podobných trojuholníkoch. Uhol
$IEH'$ je vrcholový s uhlom $FEG$ a ten je obvodový s uhlom $FE'G$, teda
tieto dva uhly majú rovnakú veľkosť. Lenže strana $E'F$ zodpovedá v
podobnosi trojuholníkov $EHH'$ a $EE'F$ strane $EH$. Teda rovnosť uhlov
$IEH'$ a $FE'G$ znamená nie zhodnú, ale symetrickú rolu priamok $E'G$ a
$EI$ v príslušných trojuholníkoch. Teda tieto dve priamky sú osovo
súmerné cez os uhla (nie doslova, ale vzhľadom na podobnosť
trojuholníkov $EHH'$ a $EE'F$), a teda $E'G$ musí byť naozaj symediánou.
Tým je náš dôkaz ukončený.

[^1]: Ak nepoznáš dvojpomer, pozri si
    <https://mathcsr.org/articles/problemsolving/Vol2_No3/harmonic-geometry>

[^2]: <https://en.wikipedia.org/wiki/Symmedian>
",10
9c5a07d4188b8afe,kms,"Kmeň Majestátnych Saván si veľmi ctí prírodu. Preto jeho členovia
nehľadajú potravu v prírode, ale v matematike. V jeden deň dal náčelník
svojmu ľudu nasledovné inštrukcie.

Nájdite všetky trojice $(x, y, z)$ celých čísel, ktoré vyhovujú sústave
rovníc $$\begin{align*}
x - yz = 1,\\
xz + y = 2.
\end{align*}$$
","### Prvé riešenie

Budeme chcieť z tejto sústavy rovníc vyjadriť $z$. Najprv vyriešime
prípady, keď je jedna z neznámych $x$, $y$ rovná $0$.

$$x=0\Rightarrow y=2,\qquad -yz=1.$$ Táto možnosť zjavne nemá
celočíselné riešenie.

$$y=0\Rightarrow x=1,\qquad xz=2 \Rightarrow z=2.$$

Našli sme jedno riešenie a to trojicu čísel $(x,y,z) = (1,0,2)$.

Predpokladajme, že $x$, $y$ sú nenulové, potom nimi môžeme deliť a
vyjadríme $z$ z oboch rovníc.

$$z=\frac{x-1}{y},$$ $$z=\frac{2-y}{x}.$$

Dáme do rovnosti pravé strany.

$$\frac{x-1}{y}=\frac{2-y}{x},$$ $$(x-1)x=(2-y)y.$$

Výraz $x(x-1)$ je pre všetky celé čísla nezáporný, pretože ak ani jedno
z čísel $x$, $x-1$ nie je nula, tak majú obe rovnaké znamienka
(rozmyslieť). Pravá strana poslednej rovnice je nezáporná iba pre
hodnoty $y=0,\,1,\,2$. Pre všetky ostatné hodnoty majú čísla $y$, $y-2$
opačné. znamienko. Preto $y$ môže nadobudnúť iba jednu z hodnôt $0$,
$1$, $2$. Spätným dosadením do sústavy rovníc nenulových hodnôt pre $y$
ľahko dorátame hodnoty pre $x$ a $z$. Jediné celočíselné riešenie je
trojica $$(x,y,z)=(1,2,0).$$

Dokopy teda máme dve trojice $(x,y,z) = (1,0,2)$ a $(x,y,z) = (1,2,0).$

### Druhé riešenie:

Z druhej rovnice vyjadríme $y = 2-xz$, a dosadíme do prvej rovnice

$$x-z(2-xz)=1\Rightarrow xz^2-2z+(x-1)=0.$$

Aby táto kvadratická rovnica s parametrom $x$ a premennou $z$ mala
riešenie, jej diskriminant musí byť nezáporný, t. j.
$$D=4-4\cdot(x-1)x=-4x^2+4x+4 \; \geq0 \; \Rightarrow x^2-x-1 \leq 0$$

Danej nerovnici vyhovujú len $2$ hodnoty $x$ a to $x=0$ a $x=1$ (to sa
dá zistiť tak, že ju upravíme na štvorec). Dosadením do pôvodnej sústavy
rovníc dostaneme neceločíselné riešenie pre $x=0$ a dve riešenia pre
$x=1$, rovnaké ako v prvom riešení.
",2
eefae0ed858b9d5c,kms,"Mišovia ši objednali pečené kuracie štehná š ryžou a kompótom. Tie ša
však už minuli, tak ši Mišovia objednali pomaly pečené bravčové karé. To
ša pečie tak pomaly, až ši Mišovia začali krátiť čaš hraním ša šo
šervítkami.

Šervítok je $n^2$, kde $n > 1$ je prirodzené číšlo, a každá má tvar
rovnoštranného trojuholníka šo štranou dĺžky $1$. Navyše má každá z nich
jednu z $k$ farieb, kde $1 < k < n^2$. Z každej farby je rovnako veľa
šervítok. Mišovia z nich poškladali veľký rovnoštranný trojuholník šo
štranou dĺžky $n$. Napr. pre $n=4$ by veľký trojuholník vyzeral takto:
Keď boli hotoví, zištili, že nech ho ľubovoľne otočia (v rovine, kde
trojuholník leží, teda bez zrkadlového preklopenia), pričom bude
pokrývať tú ištú oblašť ako pôvodne, zafarbenie trojuholníka bude
vyzerať štále rovnako. Určte všetky ušporiadané dvojice číšel
$(n,\  k)$, pre ktoré ša taký trojuholník poškladať dá.
","Zo zadania vieme, že počet servítok $s$ je rovnaký pre každú z $k$
farieb, teda musí platiť, že $k \cdot s = n^2$, teda $k \mid n^2$.

Všetky rotácie pravidelného trojuholníka v rovine (okolo ťažiska) sú
práve tri otočenia $\rho$: o $120^\circ$, $240^\circ$ a $360^\circ = id$
čo sa nazýva aj identita, lebo nám to transformuje náš trojuholník do
pôvodného stavu.

Poďme konštruovať náš trojuholník nasledovne. Keďže vieme, že
trojuholník má vyzerať po každom otočení rovnako, tak vlastne môžeme
poskladať jednu jeho tretinu, ktorou otočením o naše rotácie $\rho$
dostaneme celý trojuholník, viď obrázok. Lenže máme dva typy
trojuholníkov. Také ktoré majú $3t$ častí, s tými nemáme problém, a
také, ktoré majú $3t +1$ častí.

Lebo keď si rozdelíme všetky prirodzené čísla $n$ podľa zvyškov po
delení $3$, teda zvyšky $0$, $1$ a $2$, tak dostaneme, že $n^2$ môže mať
zvyšky len $0$, $1$: $$\begin{align*}
        0^2 = 0, && 1^2 = 1, && 2^2 = 4 \equiv 1.
    
\end{align*}$$

Ak $n^2$ má zvyšok $1$ po delení $3$, vyfarbime $x$ políčok (pre nejaké
$x$) v jednej tretine jednou vybranou farbou, potom v ostatných
tretinách musíme tiež vyfarbiť prislúchajúce políčka rovnako, a teda
celkovo vyfarbených políčok bude $3x$. Stredové políčko musí tiež byť
zafarbené nejakou farbou menom $\varphi$. Stredové políčko je jediné,
ktoré sa zobrazí samo na seba, takže počet servítok farby $\varphi$ bude
$3m+1$ (pre $m \in \mathbb{N}$), čo nie je deliteľné $3$, takže sa to
nemôže rovnať $3x$. Máme dve farby s rôznymi počtami políčok, čo nemôže
nastať, takže $n$ musí byť deliteľné $3$.

V našej počiatočnej tretine máme teraz presne $\frac{n^2}{3}$ častí.
Keďže počet servítok $s$ je rovnaký v celom trojuholníku tak aj v jednej
tretine, takže $k\mid\frac{n^2}{3}$.

Naopak ak sú splnené podmienky $3$ delí $n$, $n, k > 1$ a $k$ delí
$\frac{n^2}{3}$, tak vieme trojuholník zafarbiť tak, aby vyzeral rovnako
po každej rotácii. Spravíme to tak, že počiatočnú tretinu zafarbíme
ľubovoľne tak, že v nej bude rovnako veľa políčok z každej farby a
zvyšné dve tretiny zafarbíme príslušne podľa rotácií prvej tretiny. Teda
takéto trojuholníky vieme vytvoriť pre také usporiadané dvojice $(n,k)$,
kde platí, že $3\mid n$, $n, k > 1$ a $k\mid\frac{n^2}{3}$. Príklady:
$(3,3)$, $(6,3)$, $(6,4)$, $(6,6)$, $(6,12)$. To sa dá čarovne zapísať
ako nižšie uvedená množina, no neľakajte sa jej, je to len iný zápis.

$$\left\{(n,k);\ n,k \in \mathbb{N},\ 3 \mid n ,\ n, k > 1,\ k\mid\frac{n^2}{3} \right\}$$
",6
e3439b5ea772fdef,kms,"Počas dlhých zimných večerov hrajú Jožo s Kikou cez videohovor zaujímavú
hru. Kika zamieša balík $52$ kariet a uloží karty do kruhu lícom nahor,
pričom jedno miesto v kruhu nechá prázdne. Jožo, ktorý na karty nevidí
(keďže Kika si omylom zabudla odlepiť pásku z kamery), jednu menuje. Ak
táto karta susedí s prázdnym miestom, Kika posunie kartu na prázdne
miesto, bez toho, aby to povedala Jožovi. Ináč sa nič nestane. Potom
Jožo menuje ďalšiu kartu atď. toľkokrát, koľko chce, kým nepovie „KMS"".

1.  Môže Jožo zaručiť, že po vyrieknutí „KMS"" nie je žiadna karta na
    svojom pôvodnom mieste?

2.  Môže Jožo zaručiť, že po vyrieknutí „KMS"" nesusedí piková dáma
    s prázdnym miestom?
","### Časť a) {#časť-a .unnumbered}

Časť a) je jednoduchá, stačí si zvoliť ľubovoľné pevné poradie kariet a
povedať ho $52$-krát (napr. Srdce 2, Srdce 3, ..., Srdce Eso, Piko 2,
..., Káro Eso), spolu $2704$ slov. Čo sa stane? Prázdne miesto sa bude
pohybovať stále jedným smerom a obkrúži takto celý kruh (možno niekoľko
krát). Určite nemôže zmeniť smer, pretože ak sme akurát vyslovili kartu
vedľa voľného miesta a presunuli ju tam, vyslovíme všetky ostatné karty
skôr ako ju vyslovíme znova, teda už sa na to voľné miesto presunula iná
karta v rovnakom smere.

- Každá karta sa posunie aspoň raz, pretože prázdne miesto sa posunie
  každé kolo aspoň raz, teda spolu aspoň $52$-krát v jednom smere, teda
  sa posunie o celý kruh, a to znamená že sme sa s každou kartou
  posunuli aspoň raz.

- Žiadna karta sa nevráti na svoje pôvodné miesto, keďže jednu kartu
  vyslovíme práve $52$-krát, a na vrátenie sa v smere hod. ručičiek
  potrebuje $53$ presunov (keďže kruh je tvorený $53$ miestami, jedno je
  voľné).

Preto žiadna karta neostane na svojom mieste.

### Časť b) {#časť-b .unnumbered}

Predstavme si poskladaný kruh a všetky možné polohy prázdneho miesta,
teda kruh so $104$ miestami a každé druhé je prázdne. Značí to, že na
začiatku môže byť prázdne miesto medzi ľubovoľnými dvoma kartami. Jožo
teraz povie jednu kartu. Kde môže byť prázdne miesto teraz? Nič sa
nezmení s kartami a miestami mimo nej, jedine sa niečo stane s dvoma
susediacimi. Čo sa ale stane? Ak je prázdne miesto napravo od vyslovenej
karty, presunie sa od nej naľavo. Ak je prázdne miesto naľavo, presunie
sa napravo. Teda po vyslovení nejakej karty môžu byť prázdne miesta
stále na ľubovoľnom mieste. Pre každý krok teda platí, že prázdne miesto
môže byť pri ľubovoľnej karte. Preto neexistuje žiadna postupnosť kariet
taká, aby bolo zaručené že pri pikovej dáme nebude prázdne miesto.

### Iné riešenie časti b) {#iné-riešenie-časti-b .unnumbered}

Ďalej značíme $S+[t_1, ..., t_n]$ stav kariet, do ktorého sa dostaneme
zo stavu $S$ po vykonaní postupnosti ťahov $t_1, ... t_n$. Jožova
sekvencia kariet musí byť univerzálna pre všetky začiatočné rozostavenia
kariet. Pre spor teda predpokladajme, že taká existuje, označme ju
$k_1,\, \dots,\, k_n$. Uvažujme ľubovoľné konečné rozostavenie kariet
také, pre ktoré Jožo prehrá, a označme ho $P$. Spravme reverznú
sekvenciu ťahov, t. j. $k_n, \dots, k_1$ a začnime hru v takomto
začiatočnom rozostavení kariet $P+ [k_n, \dots,  k_1]$. Keďže po dvoch
vysloveniach rovnakej karty sa karta posunie tam a späť (prípadne sa
nepohne vôbec) nič to nezmení. Jožo teraz povie jeho sekvenciu a stane
sa toto:
$P+[k_n, \dots, k_2, k_1, k_1, k_2, \dots, k_n]=P+[k_n, \dots,  k_2, k_2, \dots, k_n]=\dots=P+[k_n, k_n]=P$
Teda na konci ostane práve prehrávajúce rozpoloženie kariet. Preto
neexistuje univerzálna sekvencia kariet zaručujúca prázdne miesto pri
dáme.
",8
2541f57b4e5b7c01,kms,"Po vystátí radu sa začalo divadelné predstavenie o Syzifovi. Bohovia
udelili Syzifovi za trest tlačenie kameňa do kopca. V nultý deň vytlačil
Syzifos kameň do nejakej výšky, no na konci dňa sa mu skotúľal o kus
nadol. V prvý deň znovu vytlačil kameň do nejakej výšky a večer sa mu
opäť skotúľal. Takto Syzifos pokračoval do nekonečna...

Máme danú nekonečnú postupnosť $a_0,\,a_1,\,a_2,\, \dots$ reálnych čísel
takú, že pre každé kladné celé číslo $n$ platí\
$(a_{n-1}+a_{n+1})/2\geq a_n$. Dokážte, že pre všetky kladné celé čísla
$n$ platí $$\frac{a_0+a_{n+1}}{2}\geq \frac{a_1+a_2+...+a_n}{n}.$$
","Zo zadania vieme, že platia nasledovné vzťahy: $$\begin{align*}
2a_1&\leq  a_0+a_2, \\ 
2a_2&\leq  a_1+a_3, \\
 &\vdots\\
 2a_n&\leq  a_{n-1}+a_{n+1}. 
\end{align*}$$

Sčítajme všetky nerovnice, dostaneme
$2(a_1+\dots+a_n)\leq a_0+a_1+a_n+a_{n+1}+2(a_2+\dots+a_{n-1})$, odkiaľ
odčítaním rovnakých členov dostávame $a_1+a_n\leq a_0+a_{n+1}$. To je
cool nerovnosť. S touto nerovnosťou už máme prakticky vyhraté, zároveň
hlavný trik už máme za sebou.

Uvedomme si, že platí aj $a_2+a_n\leq a_1+a_{n+1}$, ktorú dostaneme tak,
že v pôvodnom veľkom súčte nevezmeme prvý riadok. Všeobecnejšie, rovnako
aj $a_k+a_l\leq a_{k-1}+a_{l+1}$ pre ľubovoľné $k \leq l \leq n$, čo
dostaneme tak, že vezmeme iba súčet rovníc $$\begin{align*}
2a_k&\leq  a_{k-1}+a_{k+1}, \\ 
&\vdots\\
 2a_l&\leq  a_{l-1}+a_{l+1}.
\end{align*}$$

Intuitívne, čím ďalej sú od seba dva indexy, tým väčší súčet dávajú. A
nás zaujíma $a_0+a_{n+1}$. Skúsme pomocou nerovností z minulého kroku
dosiahnuť súčet $a_1+\dots + a_n$. Už stačí iba ľahká úvaha a dostaneme
nasledovné nerovnosti (pre nepárne $n$ je rozdiel iba v tom, že v strede
nebude \""stredný\"" člen): $$\begin{align*}
a_{0}+a_{n+1}&\geq  a_1+a_n, \\ 
a_{0}+a_{n+1}\geq   a_1+a_n &\geq a_{2}+a_{n-1},\\ 
&\vdots\\
a_{0}+a_{n+1}\geq a_1+a_n \geq \dots &\geq a_{k}+a_{n-k+1},\\
&\vdots\\
a_{0}+a_{n+1}\geq a_1+a_n \geq \dots &\geq a_{n/2}+a_{n/2},\\
a_{0}+a_{n+1}\geq a_n+a_1\geq \dots &\geq a_{n/2+1}+a_{n/2-1},\\
&\vdots\\
a_{0}+a_{n+1} &\geq a_{n}+a_{1}.
\end{align*}$$ Po sčítaní všetkých nerovností dostávame
$n(a_0+a_{n+1})\geq 2(a_1+\dots +a_n)$ , čo je skutočne to, čo sme
chceli dokázať.

**Iný postup:** Iba v rýchlosti spomenieme iné, netradičné riešenie. Ak
si body $a_0, a_1, a_2, \dots$ usporiadame do grafu funkcie, ktorej
$f(0)=a_0,\ f(1)=a_1,\ f(2)=a_2,\ \dots$ a spojíme tieto body úsečkami
(tj. interpolujeme lineárnymi funkciami), tak plocha nad grafom je z
predpokladov *konvexná* (stačí si to nakresliť, aby to bolo uveriteľné,
no tento krok si treba poriadne rozmyslieť a zdôvodniť). Z vlastností
konvexných útvarov plynie aj to, že úsečka spájajúca body
$[0, a_0], [n+1, a_{n+1}]$ leží celá nad všetkými bodmi
$[1, a_1], \dots, [n, a_{n}]$, teda jej stred leží nad ich priemerom
(body priemerujeme tak, že zvlášť spriemerujeme $x$-ové súradnice, a
zvlášť $y$-ové súradnice). Požadovanú nerovnosť dostaneme ako nerovnosť
medzi $y$-ovými súradnicami spomínaného stredu úsečky a priemeru.
",7
276f37f5bba02246,kms,"vyšlo z úst náčelníka Komančov Mocného Sysľa počas toho, ako Sgt.
Peppera obkľúčili ale dva tucty Indiánov.

Komanči majú $47$ skalpov. Piati náčelníci -- Tuarego, Pacahuti,
Winnetou, Apasuke a Komanke -- si chcú tieto skalpy rozdeliť, pričom
Tuarego aj Pacahuti chce párny počet skalpov (aj $0$ je párne číslo) a
Winnetou, Apasuke a Komanke chcú nepárny počet. Koľkými spôsobmi si
vedia náčelníci skalpy medzi sebou rozdeliť? Skalpy sú nerozlíšiteľné,
čiže dva spôsoby považujeme za rôzne, ak aspoň jeden náčelník má v nich
rôzne počty skalpov.
","V ľubovoľnej možnosti, ako rozdeliť skalpy pre náčelníkov, majú
Winnetou, Apasuke a Komanke aspoň jeden skalp. Dajme im teda po jednom
skalpe a zamerajme sa na to, ako rozdeliť zvyšných $44$ skalpov.

V tejto situácii chce každý náčelník dostať ešte nejaký párny počet
skalpov. Zároveň máme ešte párny počet skalpov, ktoré sme nepoužili (čo
je dobre, skúste si premyslieť, čo by znamenalo, keby máme v tomto bode
nepárny počet skalpov na rozdelenie). Môžeme teda riešiť analogický
problém -- rozdeľme $22$ párov skalpov medzi $5$ náčelníkov.

V tejto časti je dôležité si veľmi dobre premyslieť, či týmto postupom
nezarátame nejaké možnosti dvakrát, či na nejakú možnosť nezabudneme,
alebo či nenájdeme nejakú možnosť, ktorá neprislúcha žiadnemu rozdeleniu
skalpov. Zoberme si ľubovoľné rozdelenie dvojičiek. Ak si označíme
postupne počty dvojičiek pre náčelníkov $a, b, c, d, e$, potom vieme, že
platí $a + b + c + d + e = 22$. Takémuto rozdeleniu dvojičiek zodpovedá
rozdelenie skalpov, kde náčelníci dostanú postupne
$2a, 2b, 2c+1, 2d+1, 2e+1$ skalpov, kde si môžeme overiť, že
$2a + 2b + (2c+1) + (2d+1) + (2e+1) = 47$. Môžeme si taktiež premyslieť,
že rovnako to funguje aj naopak -- ku každému rozdeleniu skalpov vieme
nájsť prislúchajúce rozdelenie dvojičiek. Tým pádom vieme s istotou
povedať, že keď spočítame všetky možné rozdelenia dvojičiek, bude sa
tento počet rovnať počtu všetkých možných rozdelení skalpov.

Poďme teda rozdeliť $22$ dvojičiek medzi $5$ náčelníkov. Môžeme použiť
techniku . Zoraďme si $22$ dvojičiek vedľa seba do radu. Zoberme si $4$
oddeľovače a uložme ich medzi nejaké dve susediace dvojičky (kde
oddeľovače nemusia byť nutne medzi rôznymi susedmi). Takto sme rozdelili
všetky dvojičky do $5$ skupín. Teraz vieme dvojičky prideliť náčelníkom
tak, že každému náčelníkovi dáme všetky dvojičky z jednej skupiny.

Tu je taktiež dôležité uviesť, že takýmto postupom zarátame každé
rozdelenie dvojičiek práve raz, a nevytvoríme také usporiadanie
dvojičiek a oddeľovačov, ktoré nezodpovedá žiadnemu rozdeleniu
dvojičiek. Už sme si ukázali, ako sa od konkrétneho usporiadania
dvojičiek a oddeľovačov vieme dopracovať k rozdeleniu dvojičiek pre
náčelníkov. Ľahko vieme popísať aj opačný postup. Ak vieme, koľko
dvojičiek má ktorý náčelník, jednoducho uložíme všetky dvojičky prvého
náčelníka vedľa seba a na koniec dáme oddeľovač. Potom spravíme to isté
s dvojičkami druhého, tretieho a štvrtého náčelníka, a na konci už iba
pridáme dvojičky posledného, bez oddeľovača na konci (môžete si to
predstaviť ako vykladanie nákupu v obchode na pokladničný pás -- každý
si vyloží svoj nákup a dá zaň oddeľovač). Znova teda platí argument, že
ak porátame koľko existuje možných spôsobov rozdelenia dvojičiek a
oddeľovačov, nájdeme zároveň počet všetkých možných rozdelení dvojičiek
náčelníkom.

Ako však zistiť, koľkými spôsobmi môžeme umiestniť oddeľovače? Všimnime
si, že po umiestnení oddeľovačov máme v rade $26$ objektov ($22$
dvojičiek a $4$ oddeľovače). Pre ľubovoľné rozmiestnenie platí, že máme
$26$ miest, na ktorých môžu dvojičky a oddeľovače byť. Čo robí konkrétne
rozloženie unikátnym, je pozícia oddeľovačov. Musíme teda vybrať $4$ z
$26$ miest, kam oddeľovače uložíme. Keďže vyberáme miesta bez opakovania
a na poradí jednotlivých oddeľovačov nezáleží, odpoveď na otázku koľkými
spôsobmi vieme vybrať $4$ z $26$ miest nám dajú kombinačné čísla[^1].
Tomuto počtu zodpovedá kombinačné číslo
$$\binom{26}{4}=\frac{26!}{4!22!}=14\,950.$$ Náčelníci si teda vedia
rozdeliť skalpy $14\,950$ spôsobmi.

[^1]: <https://cs.wikipedia.org/wiki/Kombinace>
",3
6546bcddb3228888,kms,"Vďaka Konštrukčnému Mirovmu Semináru mesto ustálo všetky útoky Kazisveta
Matúša Strašného a jeho Katapultu Monštruóznej Sily. O chvíľu obom
stranám došlo, že priamym útokom nikto túto vojnu nevyhrá a tak Matúš
zahájil blokádu mesta. Aby sa kráľovná Kika vyhla hladomoru, povolala
svoju najmúdrejšiu komornú Magdu a dala jej za úlohu nájsť všetky zásoby
jedla. Zásoby sú však poschovávané po celom meste podľa veľmi
sofistikovaného vzorca tak, aby ich Ákos nenašiel a nezjedol ich. Magda
vďaka svojmu umu hravo našla všetky zásoby jedla v meste. Nájdete ich aj
vy?

Nájdite všetky trojice kladných celých čísel $(a,b,n)$, pre ktoré platí:
$$a!+b!=2^n$$
","Máme nájsť všetky trojice kladných celých čísel$(a,b,n)$, čiže
$a,b,n \in \mathbb{N}$, že $a! + b! = 2^n$. Keďže vidíme, že tam máme
dva faktoriály a $2^n$ tak sa pokúsime nájsť tieto trojice pomocou
prvočíselného rozkladu.

Faktoriál je také číslo ktoré vieme zapísať ako
$n! = n \cdot (n-1) \cdot (n-2) \cdot \cdots \cdot 3 \cdot 2 \cdot 1$,
čo už samo o sebe vyzerá podobne ako prvočíselný rozklad. Číslo $2^n$
zas vieme napísať ako $2^n = 2\cdot2\cdot2\cdot \cdots \cdot2$, čo je
prvočíselný rozklad čísla $2^n$.

Zoberme si dva veľké faktoriály, také že $a,b \geq 3$. Tie vieme napísať
do rovnice ako $a!+b!=1\cdot2\cdot3\cdot o + 1\cdot2\cdot3\cdot s = 2^n$
kde $o$ a $s$ sú zvyšné činitele faktoriálu. Z toho vieme vyňať $3$ a
dostaneme $3\cdot(1\cdot2\cdot o + 1\cdot2\cdot s) = 2^n$, z čoho ale
vyplýva, že číslo $2^n$ by malo byť deliteľné tromi. To ale nie je
pravda, lebo v prvočíselnom rozklade má len dvojky. Takže nám z tohto
vyplýva, že $a$,$b$ nemôžu byť naraz obidve väčšie ako $2$.

Teraz sa pozrime na prípad, že BUNV [^1] $a \geq 4$, $b < 3$. Pre
$b = 2$ dostaneme rovnicu $a! + 2! = 2^n$, túto môžeme predeliť $2$.
Dostaneme $\frac{a!}{2} + 1 = 2^{n-1}$. O $\frac{a!}{2}$ vieme, že je
párne, keďže obsahuje ešte minimálne $4$-ku v rozklade na súčin. Z toho
vyplýva, že $\frac{a!}{2}+1$ je nepárne, a teda sa nemôže rovnať
$2^{n-1}$ ($2^{n-1}$ je nepárne len keď $n = 1$, čo nemá žiadne
riešenie, lebo súčet dvoch prirodzených čísel je minimálne $2$). Pre
$b = 1$ tiež nesedí parita, dokonca ak je jedno z čísel $a$, $b$ rovné
$1$, tak kvôli parite musí byť aj to druhé $1$.

Takže sme zistili, že obe $a,b \leq 3$, ale nemôžu byť obe naraz rovné
$3$, a že keď sa len jedno rovná $1$ tak to nemá riešenie. Z toho máme
$4$ možné kombinácie $a$ a $b$, a to $(1,1)$, $(2,2)$, $(2,3)$ a
$(3,2)$. Tieto vieme dosadiť a dostaneme z toho trojice $(1,1,1)$,
$(2,2,2)$, $(2,3,3)$ a $(3,2,3)$.

Našli sme štyri trojice $(1,1,1)$, $(2,2,2)$, $(2,3,3)$ a $(3,2,3)$,
ktoré spĺňajú našu rovnosť a dokázali sme, že žiadne iné neexistujú.

[^1]: Bez ujmy na všeobecnosti si môžeme vybrať, ktoré z čísel $a$, $b$
    je menšie. Ak by to bolo naopak, tak len vymeníme značenie, pretože
    $a$, $b$ hrajú rovnakú úlohu v našej rovnici (rovnica je symetrická
    vzhľadom na výmenu $a$, $b$).
",3
c84ed17778d5193c,kms,"Keďže Slavo, Miro vyriešili hlavolam s mincami príliš rýchlo a deti ešte
počítali tak si našli novú zábavku. Miro povedal Slavovi množinu svojích
$n \ge 2$ navzájom rôznych obľúbených kladných celých čísel. Slavo potom
napísal najväčšieho spoločného deliteľa a najmenší spoločný násobok
každej dvojice Mirových čísel na papier. V závislosti od celého čísla
$n \ge 2$ určte, koľko najmenej mohlo byť na papieri rôznych čísel.
","Základná veta v úlohách s $\operatorname{NSN}$ (najmenší spoločný
násobok) a $\operatorname{NSD}$ (najväčší spoločný deliteľ) ktorá sa
využíva je indukcia a identita
$$ab=\operatorname{NSD}(a,b)\operatorname{NSN}(a,b).$$

Ukážeme, že výsledok je $n$, teda že na konci na papieri bude určite
aspoň $n$ rôznych čísel. Ako prvé si ukážeme konštrukciu: Ak sú Slavove
obľúbené čísla $2^0,\ 2^1,\ 2^2,\ \dots,\ 2^{n-1}$, potom na papieri
budú napísané práve čísla $2^0,\ 2^1,\ 2^2,\ \dots,\ 2^{n-1}$ a žiadne
iné, pretože $\operatorname{NSD}$ aj $\operatorname{NSN}$ mocnín dvojky
menších ako $2^n$ je mocnina dvojky menšia ako $2^n$, a teda je na
tabuli. [^1]

Dôkaz, že ich je aspoň $n$ je o niečo zložitejší -- treba si po prvé
prečítať správne zadanie a všimnúť si, že Slavove čísla nie sú na
začiatku na tabuli napísané a teda nie je zjavné že ich musí byť aspoň
$n$. Ako budeme dokazovať, že to nejde na menej ako $n$? Ak v príklade
vidíme vetu „dokážte pre prirodzené $n$, že\..."", tak automaticky
použijeme indukciu. Pre $n=2$ to zjavne platí. Predpokladáme, že pre
$k=2, \dots, n-1$ platí, že ak je Slavova množina veľkosti $k$, potom na
konci na papieri bude aspoň $k$ čísel. Ďalej to dokážeme pre $k=n$.

Označme si Slavove čísla $x_1,\ \dots,\ x_n$. O čo sa budeme snažiť --
chceme rozdeliť túto množinu čísel na dve menšie množiny, na ktoré
budeme môcť použiť indukčný predpoklad a vrámci prvej množiny bude mať
každá dvojica rozdielne $\operatorname{NSD}$ aj $\operatorname{NSN}$
oproti všetkým $\operatorname{NSD}$ a $\operatorname{NSN}$ vrámci druhej
množiny.

Vezmime si prvočíslo $p$, ktoré delí aspoň dve Slavove čísla. Také číslo
musí existovať, pretože ak by neexistovalo znamenalo by to že všetky
čísla sú nesúdeliteľné a teda čísla
$\operatorname{NSN}(x_1, x_2),\ \operatorname{NSN}(x_1, x_3),\ \dots,\ \operatorname{NSN}(x_1, x_n)$
sú rôzne a spolu s číslom $1$ bude na papieri aspoň $n$ čísel. Nech toto
prvočíslo $p$ delí práve $m$ Slavových čísel, kde určite
$2\leq m\leq n$.

Týmto sa nám všetky Slavove čísla rozdelili na dve množiny -- tie, ktoré
sú deliteľné prvočíslom $p$ a na tie, ktoré nie sú deliteľné číslom $p$.
Teraz príde hlavná myšlienka: tieto dve skupiny majú rozdielne všetky
$\operatorname{NSN}$ a $\operatorname{NSD}$ -- ak spravíme
$\operatorname{NSN}$ alebo $\operatorname{NSD}$ ľubovoľnej dvojice v
jednej skupine, tak bude iné ako $\operatorname{NSN}$ či
$\operatorname{NSD}$ ľubovoľnej dvojice v druhej skupine, pretože v
prvej bude $\operatorname{NSN}$ aj $\operatorname{NSD}$ deliteľné
prvočíslom $p$ a v druhej nie. Takže použijeme indukčný predpoklad. Prvá
skupina na papier aspoň $m$ čísel a druhá aspoň $n-m$ čísel. Všetky sú
vďaka tejto rozdielnosti $\operatorname{NSN}$ a $\operatorname{NSD}$
rôzne, teda ich spolu bude aspoň $n$. Jediný problém môže nastať, ak
jedno z čísel $m$, $n-m$ nie je v množine indukčného predpokladu, čo
nastane iba ak $m=n$ alebo $m=n-1$. Toto sú ale ľahké možnosti. Ak $m=n$
potom všetky čísla sú deliteľné číslom $p$. Teda môžeme vyňať $p$,
opakovať celý postup a vyjde nám to isté. Na druhej strane, ak $m=n-1$,
to znamená, že práve jedno číslo (označme si ho $x_k$) nie je deliteľné
$p$. Tu ale taktiež môžeme použiť indukčný predpoklad, $n-1$ čísel bude
mať aspoň $n-1$ rozdielnych $\operatorname{NSD}, \operatorname{NSN}$ a k
nim pridáme $\operatorname{NSD}(x_k, x_1)$ ktoré ako jediné nie je
deliteľné číslom $p$ a teda so všetkými rozdielne. Teda spolu je na
papieri aspoň $n$ rôznych čísel.

[^1]: Samozrejme nemusia to byť akurát mocniny $2$, môžu to byť mocniny
    ľubovoľného čísla. Navyše, nemusia to byť nutne ani mocniny -- stačí
    aby každé číslo delilo to nasledujúce.
",8
d0a85d78aea914cb,kms,"Ježibabke robil spoločnosť jej verný drak Bezzubý, ktorého chovala
na pelendrekoch a cukrovej vate už celú večnosť. Obľuboval vcelku
otravnú hru -- myslieť na čísla. Aby mu zapchala ústa, rýchlo mu do nich
strčila turecký med, ale už bolo neskoro.

Bezzubý myslí na všetky celé kladné čísla $N$ také, že súčet cifier
čísla $N$ je $12$ a súčet cifier čísla $2N$ je $18$. Na koľko čísel
myslí Bezzubý?
","Zamyslime sa na začiatok, čo sa deje s ciferným súčtom čísla, keď ho
vynásobíme dvomi. Pokiaľ vynásobíme dvojkou cifry $0, 1, 2, 3, 4$,
dostaneme postupne $0, 2, 4, 6, 8$. Pokiaľ ale vynásobíme
$5, 6, 7, 8, 9$, z nich dostávame $10, 12, 14, 16, 18$. Pri násobení po
cifrách však musíme do výsledku zapisovať cifry a poprípade nám môže
nejaká desiatka ako jednotka do vyššieho rádu. Takže ak označíme $s(n)$
ciferný súčet čísla $n$, vyzerá to, že vo všeobecnosti by mohlo platiť
zhruba niečo také, že $s(2n)=2s(n)$, keby nám to nekazili prechody cez
desiatku.

Mohli by sme mať nápad, že sa pozrieme na to, či pri násobení predošlej
cifry vznikol prechod cez desiatku a ak áno, pripočítame to k výsledku
tohto násobenia. S prechodmi cez desiatku je však taký problém, že sa
môžu na seba . Predstavme si, že by sme násobili $134\cdot3$. Ak chceme
vedieť, aká cifra bude na mieste stoviek vo výsledku, tak by sme sa
pozreli na $1\cdot3=3$ a zároveň by sme sa uistili, že pri predošlej
cifre $3\cdot 3=9<10$ nenastal prechod cez desiatku. Tým by sme dostali,
že na mieste stoviek má číslo $134\cdot3$ cifru $3$. Lenže
$134\cdot3=402$ nemá na mieste stoviek cifru $3$. Prečo je to tak? No
pri násobení na mieste desiatok síce máme len $3\cdot3=9$, avšak z
násobenia na mieste jednotiek $3\cdot4=12$ nám jednotka, takže výsledok
už bude $10$. To znamená, že hodnotu cifry na nejakom mieste vo výsledku
pri násobení jednociferným číslom nám neovplyvňuje len cifra na rovnakom
mieste v pôvodnom čísle a cifra nasledujúca, ale aj všetky ostatné za
nimi.

A hoc by sme teraz mohli mať hlavu v smútku, pre násobenie dvomi je však
svet krajší. Všimnime si, že nám môže nanajvýš jedna jednotka. Zároveň,
keby sme nepočítali s prechodmi cez desiatku, cifry, ktoré vieme dostať
vo výsledku, sú len $0, 2, 4, 6$ a $8$. Keď však ktorúkoľvek z nich
zvýšime o $1$, stále ostaneme pod desiatkou, čiže prechod sa nebude . To
znamená, že ak chceme **pri násobení dvomi** zistiť, aká cifra bude vo
výsledku na nejakom mieste, stačí sa v pôvodnom čísle pozerať na cifru
na rovnakom mieste a cifru za ňou nasledujúcu.

   cifra v pôvodnom čísle na mieste $10^i$   cifra v pôvodnom čísle na mieste $10^{i-1}$   cifra vo výsledku na mieste $10^i$
  ----------------------------------------- --------------------------------------------- ------------------------------------
     $0\leq x\leq 4$ (nenastane prechod)         $0\leq y\leq 4$ (nenastal prechod)                       $2x$
      $5\leq x\leq 9$ (nastane prechod)          $0\leq y\leq 4$ (nenastal prechod)                     $2x-10$
     $0\leq x\leq 4$ (nenastane prechod)          $5\leq y\leq 9$ (nastal prechod)                       $2x+1$
      $5\leq x\leq 9$ (nastane prechod)           $5\leq y\leq 9$ (nastal prechod)                     $2x+1-10$

V tabuľke vidíme, že vždy budeme mať vo výsledku namiesto cifry $x$
hodnotu $2x$, len niekedy k nej musíme niečo pripočítať alebo od nej
niečo odpočítať. Bolo by fajn zistiť, ako často také niečo budeme robiť.

Uvedomme si, že ak máme cifru menšiu alebo rovnú $4$, nemusíme kvôli nej
pripočítavať ani odpočítavať nič. Ak však máme cifru väčšiu alebo rovnú
$5$, na jej mieste sa nám od ciferného súčtu odpočíta desiatka a na
mieste naľavo sa nám kvôli prechodu cez desiatku pripočíta jednotka.
Preto za každú cifru väčšiu alebo rovnú $5$ musíme odpočítať deviatku.

Vidíme, že to, o koľko sa nám $s(2n)$ vychýli od $2s(n)$, závisí iba od
počtu cifier v $n$. Poďme teda zistiť, aký má byť. Označme
$p_{\geq5}(n)$ počet cifier $n$, ktoré sú väčšie alebo rovné ako $5$.
Potom $$\begin{equation*}
    s(2n)=2s(n)-9p_{\geq5}(n).
\end{equation*}$$

Keďže pre $N$ zadanie požaduje, aby $s(N)=12$ a $s(2N)=18$, tak musí
platiť $$\begin{align*}
    s(2N)&=2s(N)-9p_{\geq5}(N),\\
    18&=24-9p_{\geq5}(N),\\
    9p_{\geq5}(N)&=6,\\
    p_{\geq5}(N)&=\frac23.
\end{align*}$$

To však ale nesedí, lebo počet cifier väčších alebo rovných $5$ musí byť
celé číslo, čo $\frac23$ nie sú. Preto také $N$ neexistuje.

### Iné riešenie. {#iné-riešenie. .unnumbered}

S ciferným súčtom narábajú niektoré pravidlá deliteľnosti. Napríklad
číslo je deliteľné tromi práve vtedy, keď je tromi deliteľný aj jeho
ciferný súčet. Podobné pravidlo platí aj pre deviatku. No a všimnime si,
že ciferný súčet $2N$ má byť $18$. Ten je deliteľný deviatimi, preto aj
$9\mid 2N$. Avšak, deviatka a dvojka nemajú spoločné delitele, preto aj
$N$ samotné musí byť deliteľné deviatimi. To by ale malo mať aj ciferný
súčet deliteľný deviatimi, čo hodnota $12$ nespĺňa. Tým sme dostali spor
v podmienkach zo zadania, a teda také číslo $N$ neexistuje.
",3
c26cf89fc3bb0254,kms,"Jožo na letisku narazil na zaujímavý amulet ako na obrázku. Pozostával
z dvoch rovnostranných trojuholníkov. Predavačka mu prezradila, že
vzdialenosť každého bodu obvodu malého trojuholníčka k najbližšiemu bodu
obvodu veľkého trojuholníka je $\sqrt{3}$. Určte rozdiel medzi dĺžkami
strán malého a veľkého trojuholníka.
","Pri riešení geometrických úloh je dobré nakresliť si obrázok a uvedomiť
si všetky informácie, ktoré máme k dispozícii. Zo zadania vieme, že
vzdialenosť každého bodu obvodu malého trojuholníka je vzdialená od
veľkého trojuholníka $\sqrt{3}$. V praxi to znamená, že ak spravíme
kolmicu, z ktoréhokoľvek bodu malého trojuholníka na najbližšiu stratnu
veľkého trojuholníka, tak jej dĺžka bude $\sqrt{3}$. Ďalšia dôležitá
vec, ktorú vieme zo zadania, je, že oba trojuholníky sú rovnostranné.
Takže ich vnútorné uhly majú veľkosti $60^\circ$, a teda tieto dva
trojuholníky sú podobné podľa vety $uuu$. Keďže, vzdialenosť malého
trojuholníka od veľkého je na všetky smery rovnaká, nachádza sa presne
uprostred veľkého trojuholníka, a teda majú tieto trojuholníky aj
spoločné ťažisko (bod, v ktorom sa pretínajú ťažnice, pri rovnostrannom
trojuholníku aj výšky). Označme si veľký trojuholník písmenami $ABC$ a
malý $DEF$. Dĺžku strany malého trojuholníka označíme písmenom $a$.
Urobíme kolmý priemet strany $EF$ malého trojuholníka na stranu $BC$
veľkého trojuholníka, túto úsečku si označíme písmenami $M$ a $N$ a jej
dĺžka je rovná $a$. Zvyšné dve časti strany $BC$ veľkého trojuholníka,
ktoré nám vznikli, teda úsečky $CM$ a $NB$, majú rovnakú veľkosť, ktorú
si označíme $x$.

Teraz si treba uvedomiť, čo chceme vypočítať. Chceme rozdiel dĺžky
strany veľkého trojuholníka od dĺžky strany malého trojuholníka. Vidíme,
že obe strany obsahujú dĺžku strany $a$, takže po odčítaní sa tieto
dĺžky vyrušia a ostane nám len dvakrát dĺžka $x$. A to teraz potrebujeme
vypočítať. Ak spravíme výšku na stranu $AB$ z bodu $C$ nášho veľkého
trojuholníka, rozdelí sa nám uhol pri vrchole $C$ na polovicu, a teda na
dva $30^\circ$ uhly. Platí to vďaka tomu, že trojuholník je
rovnostranný. Táto výška prechádza rovnako aj cez vrchol $F$ (vďaka
spoločnému ťažisku trojuholníkov). Vznikol nám pravouhlý trojuholník
$FMC$, s pravým uhlom pri vrchole $M$ (keďže z vrcholu $F$ sme viedli
kolmicu) a s $30^\circ$ uhlom pri vrchole $C$. Rovnako tento postup
vieme aplikovať aj na ostatné vrcholy trojuholníka vďaka symetrii.
Ukážeme si teraz dva možné postupy výpočtu, prvý čo využíva
goniometrické funkcie a druhý s použitím Pytagorovej vety.

### Riešenie cez goniometrické funkcie

Keďže máme pravouhlý trojuholník, vieme použiť goniometrické funkcie na
výpočet dĺžky $x$. Máme zadanú dĺžku jednej odvesny trojuholníka $FMC$ a
potrebujeme zistiť dĺžku druhej odvesny. Takže môžeme využiť
goniometrickú funkciu tangens alebo kotangens. Tangens uhla je
definovaný ako pomer protiľahlej a priľahlej odvesny. Vezmeme si uhol
$FCM$. Protiľahlá odvesna k nemu má dĺžku $\sqrt{3}$ a priľahlá odvesna
je naša neznáma $x$. Dostaneme rovnicu:

$$\tan(30^\circ) = \frac{\sqrt{3}}{x}.$$

Po úprave:

$$\begin{align*}
x &= \frac{\sqrt{3}}{\tan (30^\circ)},\\
x &= 3.
\end{align*}$$

### Riešenie cez Pytagorovu vetu

Ak preklopíme trojuholník $FMC$ v osovej súmernosti podľa úsečky $MC$ na
opačnú stranu, dostaneme trojuholník, ktorého základňa bude mať
dvojnásobok dĺžky strany $FM$, teda dĺžku $2\cdot \sqrt{3}$. Uhol $CFM$,
ktorý ma $60^\circ$, sa prenesie rovnako na druhú stranu. V tomto našom
vzniknutom trojuholníku majú teda všetky uhly $60^\circ$, takže
trojuholník je rovnostranný. Z toho vyplýva, že aj strana $FC$ má dĺžku
$2\cdot \sqrt{3}$ rovnako ako základňa. Keďže teraz poznáme dĺžky dvoch
strán v pravouhlom trojuholníku $FMC$, pomocou Pytagorovej vety si ľahko
dopočítame aj tretiu stranu. Prepona $FC$ má dĺžku $2\cdot \sqrt{3}$ a
odvesna $FM$ dĺžku $\sqrt{3}$. Dostaneme rovnicu:

$$\begin{align*}
|MC|^2 &= |FC|^2 - |FM|^2,\\
|MC|^2 &= (2\cdot\sqrt{3})^2 - (\sqrt{3})^2,\\
|MC|^2 &= 4\cdot 3 - 3,\\
|MC|^2 &= 9,\\
|MC| &= 3.
\end{align*}$$

Takže dĺžka časti $x$ je teda $3$ jednotky dĺžky a keďže máme také dve
časti na strane tak náš rozdiel bude $2\cdot x$, čo je $6$. Rozdiel
dĺžky strany väčšieho trojuholníka od dĺžky strany menšieho trojuholníka
je $6$ jednotiek dĺžky.
",2
9cefcf4660b31b8b,kms,"O pár blokov ďalej si študenti aténskej školy, čakajúc na svojho
učiteľa, krátia čas zapisovaním prirodzených čísel v tvare súčtu dvoch
druhých mocnín celých čísel. Pre $5$-ku sa im to podarilo ako
$2^2+1^2=4+1=5$. Potom prišiel ich múdry učiteľ a položil im otázku:
Skúste aj vy zodpovedať túto otázku.

*Poznámka:* mocniny $10$-tky sú čísla tvaru $10^k$ kde $k$ je ľubovoľné
prirodzené číslo.
","V zadaní máme, že chceme hľadať také čísla pre ktoré platí
$a^2 + b^2 = 10^k$. Pre $k=1,2$ ich vieme nájsť pomerne ľahko, a to
$1^2+3^2=10^1$ a $6^2+8^2=10^2$. Teraz sa to pokúsme dokázať pre
ľubovoľné $k$.

Rozdeľme si $k$ na párne a nepárne, takže sa budeme zaoberať osobitne
prípadmi $10^{2k}$ a $10^{2k+1}$. Začnime s nepárnymi. Číslo $10^{2k+1}$
vieme napísať ako $10^{2k}\cdot10$. Následne vieme $10$ rozpísať ako
$1^2+3^2$, $$10^{2k}(1^2+3^2)=1^2\cdot10^{2k}+3^2\cdot10^{2k}.$$ Teraz
vieme každý člen zapísať ako druhú mocninu a dostaneme to, čo sme chceli
dokázať:
$$1^2\cdot10^{2k}+3^2\cdot10^{2k}=(1\cdot10^{k})^2+(3\cdot10^k)^2=10^{2k+1}.$$

Teraz pre párne. Postup bude totožný ako pri nepárnych, len využijeme
identitu $6^2+8^2=10^2$,
$$10^{2k}=10^2\cdot10^{2k-2}=(6^2+8^2)10^{2k-2}=6^2\cdot10^{2(k-1)}+8^2\cdot10^{2(k-1)}=(6\cdot10^{k-1})^2+(8\cdot10^{k-1})^2.$$

Zistili sme, že $10^k$ sa dá napísať ako súčet dvoch štvorcov
prirodzených čísel, keď $k$ je nepárne aj párne, a teda pre všetky
prirodzené čísla.
",2
8d2dee50e141785c,kms,"Vo videohre sa zlodejka Robber-ta vlámala do banky. Našla tam $120$
vriec, v každom je po $100$ rovnakých mincí. Avšak len jedno vrece je
plné strieborných mincí. Mince v ostatných vreciach sú bezcenné, ale sú
na nerozoznanie od strieborných. Vie, že strieborná minca váži $9$
gramov a bezcenná váži $10$ gramov. Robber-ta je ale na lúpež pripravená
-- kúpila si v Kanianke vreckovú váhu. Lenže, ako možno od kanianskej
váhy očakávať, jej nosnosť je len $1000$ gramov. V jednom kroku môže
Robber-ta položiť na váhu ľubovoľné množstvo mincí (nie nutne z rôznych
vriec) a váha ukáže ich celkovú hmotnosť. Ak však Robber-ta položí na
váhu väčšiu hmotnosť ako $1000$ gramov, váha sa pokazí, nič neukáže,
exploduje a Robber-ta prehrá. Nájdite najmenší počet krokov, ktorý
Robber-ta zaručene potrebuje na to, aby zistila, ktoré vrece obsahuje
strieborné mince.
","### Úvod

Na začiatku riešenia nám môžu napadnúť nejaké spôsoby, ako môže
Robber-ta nájsť vrece so striebornými mincami (ďalej len *srieborné
vrece*). Napríklad môže dať v každom kroku na váhu jedno vrece.
Niektorých riešiteľov môže napadnúť postup často používaný v
informatike: Robberta rozdelí vrecia na polovice a z jednej polovice
vriec dá na váhu po jednej minci. Pokiaľ váha ukáže násobok desiatich,
strieborné vrece je v nevybranej polovici, v opačnom prípade vo váženej
polovici. Takto po prvom kroku dostaneme $60$ vriec, z ktorých jedno
bude strieborné. Opakovaním budeme dostávať postupne najviac
$30,\, 15,\, 8,\, 4,\, 2,\, 1$ vreco. Teda už po $7$ krokoch nájdeme
strieborné vrece. V informatike sa postup takéhoto typu nazýva *binárne
vyhľadávanie*.

Musíme však pamätať na to, že pri takomto type úloh musíme dokázať, že
sme skutočne našli najmenší počet krokov. Nie len preto, aby sme sa
vyhli strhnutému počtu bodov za chýbajúce zdôvodnenie, ale aj preto, aby
sme sa vyhli zlému výsledku. Hoci binárne vyhľadávanie sa zdá byť dosť
efektívne, po bližšom zamyslení až tak nevyzerá. Totiž nijako nevyužíva
to, že v každom vreci je až $100$ mincí. Nevieme to nejako využiť na to,
aby sme z váženia získali viac informácie?

Úlohu si najprv trochu pozmeníme. Pokúsime sa zistiť, koľko najviac
vriec môže byť v banke, aby Robber-ta vedela nájsť strieborné na jedno
váženie. Potom budeme uvažovať dve váženia a takto budeme pridávať
váženia, kým budeme potrebovať. Takýto prístup nám umožní nájsť správne
riešenie. Navyše, takto aj zdôvodníme, prečo Robber-te nemôže stačiť
menší počet vážení.

Pripomíname, že do vašich riešení stačí napísať veci, ktoré sú potrebné
pre správnosť riešenia. Nie je potrebné písať, čo ste skúšali a ako ste
na riešenie prišli. Konkrétne, z tohoto vzorového riešenia by na úplné
riešenie stačili nasledovné dve alebo posledné dve sekcie.

### Riešenie -- dolný odhad

Čo ak má Robber-ta iba jedno váženie? To, že vo vreciach je viac mincí,
vie Robber-ta využiť tak, že vyberie z nich na váhu rôzne počty mincí.
Ak má Robber-ta $14$ vriec, tak vie z nich vybrať postupne po
$0,\, 1,\, 2,\, \dots,\ 12,\, 13$ mincí a dať ich na váhu. Váha sa
nepreťaží lebo na nej je najviac
$(0 + 1 + 2 + \dots + 13) \cdot 10 = 910$ gramov. Ak váha ukáže
$910 - s$ gramov, tak vieme, že na váhe muselo byť $s$ strieborných
mincí. Podľa toho Robber-ta nájde strieborné vrece. Teda na jedno
váženie vie Robber-ta nájsť strieborné vrece spomedzi $14$ vriec.

Ak by vriec bolo viac, tak Robber-ta nevie z každého vybrať na váhu iný
počet -- položila by tam aspoň
$((0 + 1 + 2 + \dots + 13) \cdot 10 + 14 \cdot 9 = 1036$ gramov, čím by
prehrala.[^1] Preto by sme mali dve vrecia, označme si ich $R$ a $J$, z
ktorých Robber-ta vážila rovnaký počet mincí. Robber-ta teda nevie
rozlíšiť situácie, kedy sú strieborné mince vo vreci $R$ a kedy sú vo
vreci $J$. V oboch prípadoch jej váha dáva rovnaké informácie. Preto na
jeden krok vie Robber-ta rozlíšiť najviac $14$ vriec.

Čo ak má Robber-ta dva kroky váženia? Aby vedela strieborné vrece nájsť
v druhom vážení, nesmie jej po prvom kroku ostať skupina aspoň $15$
vriec, z ktorých v prvom vážení vybrala rovnaký počet mincí. Teda do
prvého váženia môže Robber-ta vybrať najviac zo $14$ vriec po žiadnej
minci, najviac zo $14$ vriec po jednej minci a rovnako po dvoch a troch
minciach. Teraz môže mať Robber-ta na váhe najviac
$(0\cdot14 + 1 \cdot 14 + 2 \cdot 14 + 3 \cdot 14) \cdot 10 = 840$
gramov. Aby nepreťažila váhu, môže ešte na ňu pridať po $4$ mince z
najviac $4$ ďalších vriec. Teraz je na váhe
$(0\cdot14 + 1 \cdot 14 + 2 \cdot 14 + 3 \cdot 14 + 4 \cdot 4) \cdot 10 - s = 1000 - s$
gramov, kde $s$ je počet strieborných mincí. Teda opäť z ukázanej
hmotnosti vieme zistiť, v ktorej skupine vriec sa nachádza strieborné.
Ak by Robber-ta pridala na váhu čo i len jednu ďalšiu mincu, už by sa
preťažila. Teda na dva kroky vie Robber-ta rozlíšiť najviac $60$ vriec.

Týmto sme dokázali, že Robber-ta potrebuje aspoň tri kroky váženia.
Teraz už nepotrebujeme zisťovať, koľko vriec je schopná rozlíšiť (môžete
si to však premyslieť). Stačí nám opísať, ako rozlíši $120$ vriec, čo
ide celkom jednoducho -- stačí nám v provom kroku rozdeliť váženie na
polovicu.

### Postup váženia

V prvkom kroku si Robber-ta vyberie $60$ vriec a vyberie z nich po
jednej minci na váhu. Ak váha neukáže násobok $10$, Robber-ta pokračuje
s vybranými vrecami, inak s nevybranými. V druhom kroku si Robber-ta
rozdelí $60$ vriec na skupiny po $14$, $14$, $14$, $14$ a $4$ vrecia.
Skupiny si očísluje $0$, $1$, $2$, $3$, $4$. Z každého vreca zo skupiny
číslo $i$ ($i \in \{0, 1, 2, 3, 4\}$) vyberie na váhu po $i$ mincí. Váha
ukáže hmotnosť $1000 - s$, kde $s$ je číslo skupiny vriec so strieborným
vrecom. Ďalej pokračuje s touto skupinou, ktorá má teda najviac $14$
vriec. Vyberie z vriec postupne po $0,\, 1,\, \dots,\, 13$ minciach na
váhu. Z toho zistí počet strieborných mincí na váhe, z čoho jednoznačne
vie, z ktorého vreca boli vybrané. V každom vážení sme na váhu vybrali
najviac $100$ mincí, čím sme ju isto nikdy nepreťažili.

Najmenší počet krokov, ktorý Robber-ta potrebuje na nájdenie
strieborného vreca, je teda $3$.

### Iný spôsob dolného odhadu

Ukážeme ešte iný spôsob, ako môžeme zdôvodniť, prečo $2$ kroky váženia
Robber-te nestačia. V tomto prípade nám stačí okrem neho dopísať do
riešenia postup váženia ako je v predchádzajúcej sekcii.

Predpokladajme, že by Robber-ta vedela nájsť strieborné mince len na dva
kroky. V prvom vážení môže Robber-ta položiť na váhu najviac $100$
mincí. Preto existuje aspoň $20$ vriec, ktorých mince ešte neboli
vážené. Ak by Robber-ta z každého z nich vybrala rôzny počet mincí,
položila by na váhu aspoň
$0 \cdot 9 + 1 \cdot 9 + 2 \cdot 9 + 3 \dots 9 + \dots +  19 \cdot 9 = 1710$
gramov, čo sa nemohlo stať. Preto existujú aspoň dve vrecia, označme si
ich $R$ a $J$, z ktorých Robber-ta v oboch krokoch dala na váhu rovnaký
počet mincí. Robber-ta teda nevie rozlíšiť situácie, kedy sú strieborné
mince vo vreci $R$ a kedy sú vo vreci $J$. V oboch prípadoch jej váha
dáva rovnaké informácie.

[^1]: Nie všetky mince vážia $10$ gramov. V našom odhade uvažujeme
    prípad, kedy strieborné vrece je to, z ktorého sme vybrali najviac
    mincí. Ak by bolo iné vrece strieborné, mali by sme na váhe ešte
    väčšiu hmotnosť. Teda Robber-ta by tiež prehrala.
",7
4475e4a1bf3c8dd0,kms,"Nekonečne veľa mravcov ide za sebou popri stene domu. Prvý ide Ferdo.
Druhý si udržiava od Ferda konštantný odstup pol metra. Tretí mravec ide
$3/4$ metra za Ferdom, štvrtý $4/5$ metra a pre $n\ge 5$ ide $n$-tý
mravec v poradí $n/(n+1)$ metra za Ferdom. Vracajú sa domov s úlovkom
pozostávajúcim z piatich stebiel trávy rovnakej dĺžky $l$. Nájdite
najmenšie možné $l$, ak viete, že každý mravec nesie aspoň jedno steblo.
","Prvý fakt, ktorý si väčšina z vás všimla, je, že, jedno z tých stebielok
musí ležať až celý jeden meter za Ferdom. Ak by to tak totiž nebolo, tak
potom by posledné stebielko za Ferdom ležalo iba vo vzdialenosti
$x \leq 1$. A to je ten problém, lebo potom by sa našiel taký $k$-tý
mravček, že $x \leq k/k+1$, ktorý by evidentne neniesol žiadne
stebielko. Takže môžeme vlastne predpokladať, že aj jeden meter za
Ferdom ide jeden mravček. Teraz nás ľahko napadne jednoduché, ale
bohužiaľ nesprávne riešenie, kde $l = 1/5$m. Jednoduché je preto, že
takto ľahko pokryjeme všetkých mravčekov, ktorý sú do jedného metra za
Ferdom. Nesprávne preto, že stačia aj kratšie stebielka. Ako je to
možné? Pozrieme sa na takéto $1/5$-metrové stebielka. Zistíme, že Ferdo
nesie stebielko, ktoré nenesie nikto iný. To je zbytočné plytvanie
stebielkom, lebo samotného Ferda by pokrylo aj oveľa kratšie stebielko.
To isté platí aj o mravčekovi $1/2$m za Ferdom.

Keď to zvážime, tak vymyslíme nové, lepšie (možno najlepšie) riešenie:
Ferda pokryjeme jedným stebielkom (ľubovoľne dlhým), $1/2$-metrového
mravčeka tiež jedným stebielkom a zvyšných mravčekov, ktorí zaberajú
$1 - 3/4 = 1/4$ metra pokryjeme tromi stebielkami. Takto dostaneme
riešenie $l = (1/3)/4$m$= 1/12$m. Po chvíľke márneho snaženia sa o
lepšie riešenie usúdime, že lepšie riešenie asi neexistuje a skúsime to
aj dokázať. To sa nám podarí, napríklad takto:

Ferdo a $1/2$-metrový mravček naozaj musia niesť každý sám svoje
stebielko, lebo ak by to tak nebolo, potom by dĺžka stebielka musela byť
buď aspoň $1/2$m (Ferdo a $1/2$-metrový mravček nesú spolu stebielko)
alebo aspoň $3/4 - 1/2 = 1/4$ metra ($1/2$-metrový a $3/4$-metrový
mravčekovia nesú spolu stebielko), čo je priveľa. Otázne je už len to,
či sa mravčekovia $3/4$, $4/6$, \..., $n/(n+1)$, 1 nedajú pokryť tromi
stebielkami kratšími ako $1/12$m. A to nejde preto, že $3/4$-ový,
$3/4 + 1/12 = 5/6$-ový, $3/4 + 1/12 + 1/12 = 11/12$-ový,
$3/4 + 1/12 + 1/12 + 1/12 = 1$-ový mravčekovia sú spolu až štyri
mravčeky, ktoré sú od seba vzdialené aspoň $1/12$m, a teda tromi
stebielkami kratšími ako $1/12$m nemôžeme pokryť všetkých týchto štyroch
mravčekov. To je všetko. Správny výsledok je $l = 1/12$m. Správny postup
by mal byť jasný z tohto vzoráku:).

Bonusová úloha: Ako by sa zmenil výsledok, keby pribudol za Ferdom aj
$2/3$-ový mravček? Riešenie je trochu zložitejšie a správny výsledok je
\... (nepoviem!). Prípadne môžete skúsiť riešiť príklad aj pre úplne iné
vzdialenosti mravčekov (napr.: $1/2$, $3/4$, $7/8$, $15/16$, \...) a iný
počet stebielok..

Najčastejšie ste robili chybu, keď ste dali niektorým mrvačekom niesť
steblo samostatne a ostatnú dĺžku vydelili počtom ostávajúcich
stebielok. Takto ste potom určili dĺžku stebielka. Toto však nie je
správne, lebo možno vieme násť kratšiu dĺžku. A ako? Ak niektoré medzery
medzi mravňčekmi nebudeme pokrývať stebielkami, tak by sme možno takto
potom mohli skrátiť stebielka a stále by to bolo dobre. To, že sa to
nedá, je ukázané v riešení. Avšak pre úplné, správne riešenie toto bolo
treba rozobrať.
",5
c0ab9613ba5041d0,kms,"Keď sa vedúci KMSka konečne vrátili na chatu, už sa im nechcelo variť.
Namiesto toho si zahrali hru OhNoStroje. Lukáš a Teri si občas čítajú
myšlienky, čím v hre OhNoStroje občasne vynikajú. V tento večer sa
rozhodli staviť na svoje šťastie a vyzvali Jožka na súboj. Balíček
kariet hry OhNoStroje pozostáva z $50$ kariet. Každá karta je jednej z
piatich farieb (červená, žltá, zelená, modrá alebo biela) a má
celočíselnú hodnotu od $1$ do $5$. Z každej farby je v balíčku $10$
kariet: $3$ jednotky, $2$ dvojky, $2$ trojky, $2$ štvorky a $1$ päťka.
Farba a číslo sa nachádzajú na lícovej strane karty. Všetky karty majú
rovnakú rubovú stranu.

Na začiatku Jožko vyberie z balíku $4$ karty (podľa svojej voľby) a dá
ich Lukášovi do ruky tak, aby Lukáš videl z nich len rubovú stranu a aby
Teri videla lícovú stranu (zoradenie Lukášových kariet si tiež zvolí
Jožko). Potom Jožko napíše na papier jednu z kariet, ktoré dal Lukášovi,
a papier ukáže Teri tak, aby ho Lukáš nevidel. Následne Teri dá Lukášovi
nápovedu o jeho kartách nasledovne: vyberie si buď hodnotu alebo farbu,
**povie ju Lukášovi** a ukáže na všetky jeho karty vybranej hodnoty
alebo farby. Teri pri tom musí ukázať na aspoň jednu kartu. Na záver
Lukáš vyberie jednu kartu z ruky a vyloží ju pred seba.

Pokiaľ Lukáš vyloží kartu, ktorá bola napísaná na papieri, tak Teri s
Lukášom vyhrávajú. V opačnom prípade vyhráva Jožko. V prípade, že má
Lukáš na ruke dve alebo tri totožné karty (teda s rovnakou farbou aj
hodnotou), môže vyložiť ľubovoľnú z nich. Rozhodnite, či si Teri s
Lukášom vie dohodnúť stratégiu, ktorá im zaručí výhru nad Jožkom.
","Označme si pozície kariet na Lukášovej ruke z Lukášovho pohľadu zľava
doprava indexami $1$ až $4$. Teda, keď povieme, že Lukáš zahral kartu na
pozícii $2$, myslíme tým, že zahral druhú zľava.

Ukážeme, že Lukáš s Teri nemajú proti Jožkovi žiadnu šancu. Pôjdeme na
to sporom. Budeme teda predpokladať, že Lukáš s Teri majú víťaznú
stratégiu, ktorá im umožní vyhrať bez ohľadu na to, aké karty dá Jožko
Lukášovi na ruku a taktiež bez ohľadu na to, akú kartu napíše na papier
pre Teri.

Nech má Lukáš na ruke zľava doprava postupne červenú jednotku, červenú
dvojku, žltú jednotku a žltú dvojku (ďalej to budeme značiť symbolicky
ako $\text Č1 \mid \text Č2 \mid \text Ž1 \mid \text Ž2$). V takom
prípade mu Teri môže dať štyri rôzne nápovede[^1]:

- na indexoch 1, 2 máš červenú kartu

- na indexoch 3, 4 máš zelenú kartu

- na indexoch 1, 3 máš jednotky

- na indexoch 2, 4 máš dvojky

Nápovede budeme odteraz značiť symbolicky ako $(\text Č, 12)$,
$(\text Ž, 34)$, $(1, 13)$, $(2, 24)$. Keďže pre spor predpokladáme, že
Lukáš s Teri majú víťaznú stratégiu, musí Lukáš vedieť vyložiť
ktorúkoľvek z kariet (keďže všetky štyri sú rôzne). Keďže mu však Teri
vie dať iba štyri nápovede, každou z nich musí cieliť na iný index
karty, ktorú vyložiť.

Nech teda $i_1$ označuje index karty, ktorú má Lukáš vyložiť po nápovede
$(\text Č, 12)$. Toto budeme odteraz symbolicky značiť
$(\text Č, 12) \Rightarrow i_1$. Analogicky si označme
$(\text Ž, 34) \Rightarrow i_2$, $(1, 13) \Rightarrow i_3$ a
$(2, 24) \Rightarrow i_4$. Aby išlo o víťaznú stratégiu, očividne musí
platiť $\{i_1,i_2,i_3,i_4\}=\{1,2,3,4\}$, a teda indexy $i_1$ až $i_4$
musia byť po dvoch rôzne.

Predpokladajme teraz, že Lukáš má na ruke
$\text Č1 \mid \text Č2 \mid \text Z1 \mid \text Z2$. Teri mu vie dať
nápovede $(\text Č, 12)$, $(\text Z, 34)$, $(1, 13)$, $(2, 24)$. My už
však vieme, že pri troch z nich už Lukáš vie, čo vykladať -- konkrétne
$(\text{Č}, 12) \Rightarrow i_1$, $(1, 13) \Rightarrow i_3$ a
$(2, 24) \Rightarrow i_4$. Lukáš však musí vedieť vyložiť aj kartu na
indexe $i_2$, a preto nutne $(\text Z, 34)\Rightarrow i_2$. Nie je
náročné si domyslieť, že podobne ukážeme aj
$(\text M, 34)\Rightarrow i_2$, $(\text B, 34)\Rightarrow i_2$ a
$(\text Z, 12)\Rightarrow i_1$, $(\text M, 12)\Rightarrow i_1$,
$(\text B, 12)\Rightarrow i_1$.

Začína sa to javiť, že $(\text{farba},34)\stackrel ? \Rightarrow i_2$
platí bez ohľadu na to, na akú farbu ukážeme. Už to aj skoro máme
ukázané, ešte by sme potrebovali
$(\text Č, 34)\stackrel ? \Rightarrow i_2$. To sa však dá ľahko
nahliadnuť z kariet
$\text Z1 \mid \text Z2 \mid \text Č1 \mid \text Č2$. Máme teda, že
$(\text{farba},34)\Rightarrow i_2$ bez ohľadu na farbu a analogicky
vieme ukázať aj $(\text{farba},12)\Rightarrow i_1$,
$(\text{číslo},13)\Rightarrow i_3$ a $(\text{číslo},24)\Rightarrow i_4$.

Toto však ešte vieme rozšíriť. Totiž, pri ruke
$f_11 \mid f_22 \mid f_21 \mid f_12$ pre farby $f_1\neq f_2$ vidíme, že
$(1,13)\Rightarrow i_3$, $(2,24)\Rightarrow i_4$, a teda $(f_1,14)$,
$(f_2,23)$ musia v nejakom poradí napovedať pozície $i_1,i_2$. Potom ale
z ruky $f_11 \mid f_21 \mid f_22 \mid f_12$ vidíme, že keďže $(f_1,14)$,
$(f_2,23)$ napovedajú v nejakom poradí $i_1,i_2$, tak nápovede
$(1, 12), (2, 34)$ musia v nejakom poradí napovedať $i_3,i_4$. Nakoniec
sa ešte pozrime na ruku $f_11 \mid f_21 \mid f_12 \mid f_22$. Nápovede
$(1, 12), (2, 34)$ v nejakom poradí napovedajú $i_3,i_4$, čo ale
znamená, že $(f_1,13),(f_2,24)$ musia v nejakom poradí napovedať
$i_1, i_2$. Všimnime si, že nech dávame farebnú nápoveď na dve karty na
akýchkoľvek pozíciách, vždy napovedá na kartu buď na pozícii $i_1$ alebo
na pozícii $i_2$. Symbolicky,
$(\text{farba}, \text{dve karty})\Rightarrow i_1/i_2$. Analogicky vieme
ukázať, že $(\text{číslo}, \text{dve karty})\Rightarrow i_3/i_4$.

V tomto momente by nám už intuícia mohla začať hovoriť, že víťazná
stratégia existovať nebude. Totiž, ukázali sme, že keď Teri ukáže na dve
karty, tak nezáleží, akú farbu (ak povie farbu), resp. číslo (ak povie
číslo) k nim povie -- tým pádom by akákoľvek víťazná stratégia bola dosť
oklieštená.

Pozrime si teraz ruku, kde na pozíciách $i_1, i_2$ sú karty $F1$ a na
pozíciách $i_3, i_4$ sú karty $F2$ pre farbu $F$. Už vieme, že
$(1, i_1i_2)$, $(2, i_3i_4)$ napovedajú v nejakom poradí karty na
pozíciách $i_3,i_4$. Znamená to, že obe číselné nápovede napovedajú
kartu $F2$. Lukáš však musí vedieť zahrať aj kartu $F1$, čiže nápoveď
$(F, 1234)$ musí napovedať niektorú z pozícii $i_1,i_2$. Analogicky
vieme ukázať, že $(\text{číslo}\neq5,1234)\Rightarrow i_3/i_4$[^2].

Označme $j$ pozíciu, ktorú napovedá nápoveď $(\text Č, 1234)$. Vieme, že
$j=i_1$ alebo $j=i_2$. Označme ďalej druhú z týchto pozícii $j'$.

Nech teraz máme ruku, kde na pozíciách $j,i_3,i_4$ je karta $\text Č1$ a
na pozícii $j'$ zas karta $\text Č2$. Vieme, že
$(\text Č,1234)\Rightarrow j$. Potom ale aspoň jedna z nápovedí
$(1, ji_3i_4)$, $(2,j')$ napovedá pozíciu $j'$.

Zoberme ďalej ruku, kde na $j,i_4$ je karta $\text Č1$, na $j'$ je karta
$\text Z2$ a na $i_3$ je karta $\text Z1$. Vieme, že
$(\text Č, ji_4)\Rightarrow j/j'$, $(\text Z,j'i_3)\Rightarrow j/j'$ a
aspoň jedna z nápovedí $(1,ji_3i_4),(2,j')$ napovedá pozíciu $j'$. Keďže
ale Lukáš musí byť schopný zahrať aj $\text Z1$ na $i_3$, musí ju
napovedať druhá z tých nápovedí -- a teda $(1,ji_3i_4),(2,j')$
napovedajú v nejakom poradí pozície $j',i_3$.

Nakoniec už vyskúšajme iba takú ruku, kde vymeníme $\text Č1$ so Z1 -- a
teda $\text Č1$ je na $j,i_3$, $\text Z1$ na $i_4$ a $\text Z2$ na $j'$.
Vieme, že $(\text Č,ji_3)\Rightarrow j/j'$,
$(\text Z,j'i_4)\Rightarrow j/j'$ a nápovede $(1,ji_3i_4), (2,j')$
napovedajú v nejakom poradí pozície $j',i_3$. Všimnime si, že Teri nevie
Lukášovi napovedať pozíciu $i_4$, a teda Lukáš nie je schopný z tejto
ruky zahrať kartu $\text Z1$. To je však očividne spor s tým, že Lukáš a
Teri majú víťaznú stratégiu.

### Zaujímavosť na záver {#zaujímavosť-na-záver .unnumbered}

Hra OhNoStroje nie je tak úplne vymyslená. Totiž, rovnaký balíček kariet
má aj kooperatívna hra Hanabi, v ktorej je cieľom tímu korektne vyložiť
čo najviac farebných ohňostrojov. Ak teda hľadáte tip na vianočný
darček, tu jeden máte.

[^1]: Ak vám to znie divne, vedzte, že nápoveda je čechizmus a správne
    slovenské slovo je nápoveď (ktoré má mimo iného rovnaký koreň slova
    ako slová odpoveď, spoveď, predpoveď, výpoveď, ... .

[^2]: Totiž, pre číslo $=5$ nemáme v balíčku dve päťky rovnakej farby, a
    teda by sme takú ruku zostaviť nevedeli.
",10
513c3534d2df3d25,kms,"Hazard je jedna z najstarších voľnočasových aktivít, akej sa kedy
ľudstvo venovalo. Historické pramene uvádzajú, že už počas ranej doby
kamennej prevádzkovali kmeňoví šamani nasledovnú hru:

Šaman položí na stôl tri obrovské mamutie lebky. Každý hráč si musí
nezávisle vybrať práve jednu z nich a hodiť do nej jeden mamutí chvost
-- vtedajšie platidlo, bolo ho dokonca možné deliť na zlomky. Následne
šaman skontroluje, či sú všetky počty mamutích chvostov v lebkách rôzne.
Ak je v niektorých lebkách rovnako chvostov, mamutie chvosty sa vrátia
hráčom a hra sa začne odznova. Ak sú počty v každej lebke iné, zistí, v
ktorej lebke je najmenej mamutích chvostov. Hráči, ktorí vložili svoje
mamutie chvosty do tejto lebky, sú výhercovia hry a získajú od šamana
dva mamutie chvosty, plus si rozdelia mamutie chvosty z lebky, v ktorej
bolo najviac chvostov. Chvosty z najprázdnejšej aj strednej lebky si
ponecháva šaman. Pomôžte šamanovi zistiť, pre aké počty hráčov sa mu
oplatí hru prevádzkovať[^1].

[^1]: Śamanovi sa oplatí hru prevádzkovať ak pri veľkom počte odohratých
    hier získa v priemere viacej mamutích chvostov, ako stratí.
","Našou úlohou je zistiť, kedy šaman zarobí na svojej hre. Vieme, že keď
je v niektorých dvoch lebkách rovnaký počet, tak sa nič nestane. Z tohto
vyplýva, že keby to šaman hral s jedným alebo dvoma ľuďmi, tak by asi
umreli od nudy. Lebo keď hrá jeden, tak môže dať chvost len do jednej a
v ostatných dvoch je $0$, a keď sú dvaja, tak buď dajú do tej istej, čo
je to isté ako pri jednom hráčovi, alebo každý do inej, kde potom v
dvoch bude po jednom chvoste.

Takže teraz vieme, že hra je , len keď počet hráčov je $H \geq 3$.
Pozrime sa teraz na tieto možnosti. Keďže sú v lebkách rôzne počty
chvostov, môžeme si ich zoradiť od najprázdnejšej po najplnšiu a označiť
ich zaradom $A,B,C$. Potom platí nerovnosť
$0 \leq A \leq B \leq C \leq H$. Prípady, keď platí rovnosť nás
nezaujímajú, lebo vtedy sa nič nestane. Keď nastane prípad
$0 \leq A < B < C \leq H$, tak šaman zaplatí $2\cdot A$ chvostov a
dostane $A+B$ chvostov. A teda šaman zarobí, ak platí $2\cdot A < A+B$,
z čoho keď odčítame $A$ dostaneme, že $A < B$, čo platí.

Z tohto nám vyplýva, že šamanovi sa hra oplatí hrať vždy, keď má aspoň
troch hráčov.
",1
d0d931a3e18d9913,kms,"V rovine je daný trojuholník $KMS$, ktorý je mapou nejakého územia.
Územie je rozdelené medzi tri štáty, ktorých hlavné mestá sú vrcholy
trojuholníka $K$, $M$, $S$. Každý bod trojuholníka patrí tomu štátu, ku
ktorého hlavnému mestu je najbližšie. Ak je nejaký bod rovnako vzdialený
od dvoch (troch) hlavných miest, patrí hranici týchto štátov. Zistite,
ako musí vyzerať trojuholník $KMS$, aby niektoré dva štáty nemali
spoločnú hranicu.
","Najdôležitejšie je asi nakresliť si pekný obrázok aj s hranicami medzi
jednotlivými štátmi. Pre body na hranici medzi dvoma štátmi podľa
zadania platí, že sú rovnako vdzialené od hlavných miest oboch štátov.
Množinou všetkých bodov rovnako vzdialených od dvoch hlavných miest je
os úsečky spájajúcej tieto dve mestá, čiže os jednej zo strán
trojuholníka $KMS$, hranice medzi štátmi preto budú ležať na osiach
strán trojuholníka $KMS$. Keď si teraz narysujeme osi strán, všimneme si
že sa budú nejako pretínať. Presnejšie, osi strán každého trojuholníka
sa pretínajú v strede opísanej kružnice. Vieme tiež, že stred opísanej
kružnice ostrouhlého trojuholníka leží vo vnútri tohto trojuholníka, pre
ostrouhlý trojuholník teda hranice vyzerajú ako spojnice stredu opísanej
kružnice a stredov jednotlivých strán a každé dva štáty majú ako hranicu
práve jednu z týchto spojníc. V pravouhlom trojuholníku je stred
opísanej kružnice v strede jeho prepony, dve z hraníc preto budú
spojnice stredov odvesien so stredom opísanej kružnice a tretia hranica
bude len jediný bod -- stred prepony, čo je však tiež hranica. Nakoniec,
v tupouhlom trojuholníku je stred opísanej kružnice vždy mimo
trojuholníka. Keď si narysujeme osi strán, žiadne dve sa nám v
trojuholníku nepretnú (keďže ich priesečník je mimo trojuholníka). Čo to
znamená, budú všetky tri hranicami štátov? Nech je najdlhšou stranou
trojuholníka strana $KM$ a tupý uhol nech je teda pri $S$. Osi strán
$KS$ a $MS$ oddeľujú územia štátov s hlavnými mestami $K$, $S$ a $M$,
$S$. Úsečka na osi strany $KM$ však už územia štátov s hlavnými mestami
$K$ a $M$ neoddeľuje pretože leží celá vo vnútri štátu s hlavným mestom
$S$ -- štáty pri $K$ a $M$ teda nemajú spoločnú hranicu. Odpoveďou je že
trojuholník $KMS$ je tupouhlý.
",3
8739e552595b9f8b,kms,"Počaš chlebovej krízy ši Mišovia zašli na obed do štravovacieho
zariadenia. Jedlá a nápoje šú označené prirodzenými číšlami, pričom
ponúkajú kofolu ($k$), mäšo ($m$) a šaláty ($\check{s}$). V zľave šú
však len išté kombinácie.

Určte všetky trojice kladných celých číšel $(k,\, m,\, \check{s})$, pre
ktoré platí $$km\check{s}=3(k+m+\check{s}).$$
","Označme:\
$L := k m \check{s}$,\
$P := 3(k + m + \check{s})$.

**Prvým zjavným pseudoriešením úlohy** je $k = m = \check{s} = 3$. Čo je
to však *pseudoriešenie*? Jednoducho ide o jedno správne riešenie našej
úlohy, pričom nejaké ďalšie správne riešenia vieme dostať tak, že
preusporiadame hodnoty nášho pseudoriešenia. Nejde však o nejak
štandardizovaný pojem.

Poďme sporom dokázať, že nesmie súčasne platiť
$k > 2 \land m > 2 \land \check{s} > 2$, okrem prípadu kedy
$k = m = \check{s} = 3$. Predpokladajme, že by mohlo platiť
$k > 2 \land m > 2 \land \check{s} > 2$. Dokážeme, že potom $L \neq P$
okrem prípadu, kedy $k = m = \check{s} = 3$. Označme
$M :=\footnote{Ak náhodou tento operátor nepoznáte, ide o operátor, ktorý si matematika požičala od svojej dcéry, informatiky. Znamená asi toľko, že symbol na strane pri dvojbodke \textit{je definovaný ako} výraz na druhej strane operátora. Teda v našom prípade značí $M$ je definovavé ako $\text{max}\{k,\, m,\, \check{s} \}$. Ak by vás zaujímal rozdiel medzi $:=$ a $=$, môžete sa o tom čo-to dočítať na \href{https://math.stackexchange.com/questions/25214/what-does-mean}{tejto stránke}.} \text{max}\{k,\, m,\, \check{s} \}$.
Potom $L \geq 3 \cdot 3 \cdot M = 9M$ a súčasne
$P \leq 3(M + M + M) = 9M$. Rovnosť v oboch prípadoch nastáva jedine ak
$a = b = c = 3$. Preto nesmie platiť, že
$k > 2 \land m > 2 \land \check{s} > 2$, okrem prípadu kedy
$k = m = \check{s} = 3$.

Nech BÚNV $k \leq m \leq \check{s}$. Z predošlého zistenia dostávame, že
$k = 1 \lor k = 2$. Rozoberme teraz oba prípady.

1.  $k = 1$. Analogickým spôsobom vieme dokázať, že nesmie naraz platiť
    $m > 6 \land \check{s} > 6$. Preto $m \leq 6$. Rozoberme teraz
    všetky možnosti.

    - $m = 1$. Riešením rovnice s jednou neznámou dostávame, že
      $\check{s} = -3$, pričom $-3 \notin \mathbb{Z}^+$, preto v tomto
      prípade nedostávame žiadne nové riešenie úlohy.

    - $m = 2$. Dostávame $\check{s} = -9$, čo opäť nebude riešením
      úlohy.

    - $m = 3$. Riešením lineárnej rovnice dospejeme k nepravdivému
      výroku $0 = 12$, čo opäť zrejme nebude riešením úlohy.

    - $m = 4$. Dostávame **druhé pseudoriešenie úlohy** $k = 1$,
      $m = 4$, $\check{s} = 15$.

    - $m = 5$. Dostávame **tretie pseudoriešenie úlohy** $k = 1$,
      $m = 5$, $\check{s} = 9$.

    - $m = 6$. Dostávame **štvrté pseudoriešenie úlohy** $k = 1$,
      $m = 6$, $\check{s} = 7$.

2.  $k = 2$. Analogickým spôsobom ako na začiatku riešenia vieme
    dokázať, že nesmie naraz platiť $m > 3 \land \check{s} > 3$. Preto
    $2 \leq m \leq 3$. Rozoberme teraz všetky možnosti.

    - $m = 2$. Dostávame **piate pseudoriešenie úlohy** $k = 2$,
      $m = 2$, $\check{s} = 12$.

    - $m = 3$. Dostávame **šieste pseudoriešenie úlohy** $k = 2$,
      $m = 3$, $\check{s} = 5$.

Riešením úlohy sú potom všetky možné rôzne permutácie hodnôt postupne z
každého pseudoriešenia úlohy. Presnejšie, nech $P_1 = \{(3,3,3)\}$,\
$P_2 = \{ (1,\, 4,\, 15),\, (1,\, 15,\, 4),\, (4,\, 1,\, 15),\, (4,\, 15,\, 1),\, (15,\, 1,\, 4),\, (15,\, 4,\, 1)\}$,\
$P_3 = \{(1,\, 5,\, 9),\, (1,\, 9,\, 5),\, (5,\, 1,\, 9),\, (5,\, 9,\, 1),\, (9,\, 1,\, 5),\, (9,\, 5,\, 1)\}$,\
$P_4 = \{ (1,\, 6,\, 7),\, (1,\, 7,\, 6),\, (6,\, 1,\, 7),\, (6,\, 7,\, 1),\, (7,\, 1,\, 6),\, (7,\, 6,\, 1) \}$,\
$P_5 = \{ (2,\, 2,\, 12),\, (2,\, 12,\, 2),\, (12,\, 2,\, 2) \}$,\
$P_6 = \{ (2,\, 3,\, 5),\, (2,\, 5,\, 3),\, (3,\, 2,\, 5),\, (3,\, 5,\, 2),\, (5,\, 2,\, 3),\, (5,\, 3,\, 2) \}$.

Potom množinou riešení úlohy je množina
$A =  P_1 \cup P_2 \cup P_3 \cup P_4 \cup P_5$.
",5
6f6437df37972241,kms,"Nadránom vstúpil muž do budovy, nad ktorou práve doblikal neónový nápis
sňal si z hlavy klobúk a aj so sakom ho zavesil na vešiak. Prešiel zo
päť metrov a sadol si za svoj dubový stôl. Vyložil si naň nohy a zobral
do rúk noviny. Hľadiac na titulnú stranu uvidel, že je zase niekto
nezvestný. Danteho detektívnou agentúrou sa ozývalo: „Chalani! Vyzerá
to, že máme znovu robotu!\""

Nájdite všetky dvojice kladných celých čísel $(a,b)$, pre ktoré platí
$$4^a=b^2+7.$$ Niekto ich zase uniesol. Nájdite ich! Bleskovo!"" kričal
Dante na svojich podriadených.
","Rovnicu zo zadania si upravíme nasledujúcim spôsobom $$\begin{align*}
    4^{a} - b^{2} = 7,\\
    (2^{a})^{2} - b^{2} = 7,\\
    (2^{a} - b)(2^{a} + b) = 7.
\end{align*}$$

Súčin dvoch celých čísel je kladný. Vieme, že $2^{a} + b > 0$, teda aj
$2^{a} - b > 0$. Súčin týchto dvoch kladných celých čísel je $7$. Také
čísla sú iba $7$ a $1$.

Pretože $2^{a} - b < 2^{a} + b,$
$$2^{a} - b = 1, \qquad 2^{a} + b = 7.$$

Sčítaním týchto rovníc dostaneme $2 \cdot 2^{a} = 8$, teda $a = 2$ a
$b = 3.$

Odpoveď: rovnici vyhovuje iba dvojica čísel $(2, 3)$.
",1
f7b97176063c5f84,kms,"V malej dedinke menom Európa boli tri žirafky, Červená, Zelená a Modrá.
Jedného dňa zbadali obrovské lietadlo, ktoré sa rútilo k zemi. Ani
chvíľu neváhali a okamžite bežali na miesto pádu. Bohužiaľ, nikto z
pasažierov neprežil (pasažieri boli samozrejme len plyšové zvieratká).
Rozhodli sa preto vypátrať čiernu skrinku a prísť na dôvod pádu
lietadla.

Keď sa im ju podarilo nájsť a otvoriť, našli v nej len $31$ červených,
$41$ zelených a $59$ modrých kameňov. Tri žirafky sa rozhodli zahrať si
nasledujúcu hru. Žirafky sa postupne striedajú v ťahoch v poradí
Červená, Zelená a Modrá a každá žirafka môže urobiť jeden z
nasledujúcich ťahov:

- vybrať tri kamene rovnakej farby zo skrinky, alebo

- vymeniť dva kamene rôznej farby v skrinke za dva kamene ostávajúcej
  farby (žirafky majú dostatočnú zásobu kameňov z každej farby).

Hra končí, keď všetky kamene v skrinke majú rovnakú farbu. Víťazom sa
stáva tá žirafka, ktorej meno sa zhoduje s farbou kameňov v skrinke. V
závislosti od začínajúcej žirafky rozhodnite, či má niektorá žirafka
víťaznú stratégiu (t. j. vie vyhrať bez ohľadu na to, ako budú hrať
ostatné žirafky),. a ak áno, ktorá.
","Pri mnohých kombinatorických úlohách je výhodné hľadať niečo, čo ostáva
nemenné -- tzv. **invariantné**. Poďme sa pokúsiť niečo podobné nájsť aj
tu.

Označme $R_n$ počet červených, $G_n$ zelených a $B_n$ modrých kameňov po
$n$ ťahoch od začiatku hry. Ak by žirafka v nejakom ťahu napríklad
vybrala zo skrinky 3 modré kamene, tak by platilo $$\begin{equation}
    R_{n+1}=R_n,\qquad G_{n+1}=G_n,\qquad B_{n+1}=B_n-3.\label{discard}
\end{equation}$$ Ak by naopak vymenila napríklad modrý a červený kameň
za dva zelené, mali by sme $$\begin{equation}
    R_{n+1}=R_n-1,\qquad G_{n+1}=G_n+2,\qquad B_{n+1}=B_n-1.\label{change}
\end{equation}$$ Keď sa na rovnice lepšie zapozeráme, poprípade sa
skúšame hrať s počtami kameňov a zisťovať, ako sa menia, vieme si
všimnúť, že rozdiel $R_n-G_n$ sa v každom ťahu môže znížiť o $3$,
nezmeniť alebo zvýšiť o $3$. Konkrétne, z $\eqref{discard}$ vidíme, že
$R_{n+1}-G_{n+1}=R_n-G_n$ a pre $\eqref{change}$ platí
$R_{n+1}-G_{n+1}=R_n-1-(G_n+2)=(R_n-G_n)-3$. Môžete si premyslieť, že
podobne by to fungovalo, aj keby sme v $\eqref{discard}$,
$\eqref{change}$ zamenili farby. Uvidíte tak aj spôsob, akým môžeme
$R_n-G_n$ zvýšiť o tri -- tak, že modrý a zelený kameň vymeníme za dva
červené. Ďalej sa vieme pozrieť aj na rozdiely $G_n-B_n$, $B_n-R_n$.
Jednotlivých kameňov je síce na začiatku hry rôzne veľa, no ťahy, ktoré
s nimi môžeme robiť, sú v istom slova zmysle -- preto bude rovnaká
vlastnosť platiť aj pre tieto dva rozdiely.

Dostali sme teda, že všetky tri rozdiely $R_n-G_n, G_n-B_n, B_n-R_n$ sa
v jednom ťahu môžu zmeniť o číslo z množiny $\{-3, 0, 3\}$. To vieme
interpretovať aj tak, že ich zvyšok po delení tromi zostáva po celú hru
rovnaký. Ako sme si tým však pomohli? Zamyslime sa, ako by hra vyzerala
vtedy, keď by napríklad Modrá žirafka po $N$ krokoch vyhrala. Potom by
nutne muselo platiť $R_N=G_N=0$, a teda aj $R_N-G_N=0$. My však vieme,
že $R_N-G_N\equiv R_0-G_0\pmod3$. Zároveň, $R_0=31$, $G_0=41$ (pretože
počet kameňov po nula ťahoch je očividne počet kameňov na začiatku hry),
a preto $R_0-G_0\equiv-10\equiv2\pmod3$. Tu už ale začíname vetriť spor.
Totiž, keďže $R_0-G_0\equiv2\pmod3$, celú hru musí zvyšok rozdielu počtu
červených a zelených kameňov ostať rovný dvom. Potom ale nie je možné,
aby $R_N-G_N\equiv0\pmod3$, a teda Modrá nevie vyhrať. Smutný príbeh...

Podobnú úvahu vieme urobiť aj pre Zelenú. Všimnime si, že
$B_0-R_0=59-31=28\equiv1\pmod3$, a teda ani Zelená vyhrať nevie. Keď sa
však pozrieme na $G_0-B_0=41-59=-18\equiv0\pmod3$, zisťujeme, že tu spor
nedostaneme. To však ešte neznamená, že Červená má víťaznú stratégiu --
len sa nám to zatiaľ nepodarilo vylúčiť. Poďme sa teda bližšie pozrieť
na jej situáciu.

Odteraz budeme trojicou čísel označovať postupne počty červených,
zelených a modrých kameňov v jednotlivom ťahu. Už sme si všimli, že v
tejto úlohe sú zaujímavé zvyšky po delení tromi, budeme ich teda skúmať.

Počty kameňov v prvom ťahu sú
$(31, 41, 59)=(3\cdot10+1, 3\cdot13+2, 3\cdot19+2)$. Prvým typom ťahu sa
zvyšky po delení tromi očividne nezmenia. Tým druhým, keďže
$-1\equiv+2\pmod3$, sa všetky tri zvyšky znížia o $1$ (poprípade sa ešte
vedia zvýšiť o $3$, keby mali ísť do záporných čísel). Tým si vieme
zakresliť nasledovný pomerne jednoduchý graf prechodov medzi zvyškami.

Teraz si môžeme uvedomiť nasledovnú vec -- ak vieme, ktorá žirafka
začínala, vieme, koľko kameňov je aktuálne v hre a vieme, aké sú ich
zvyšky po delení tromi, vieme z toho jednoznačne určiť, ktorá žirafka je
na ťahu. Totiž, keďže počet kameňov sa môže meniť len tak, že sa zníži o
$3$, vieme presne určiť, koľko ťahov prvého typu sa udialo. Zároveň,
keďže zvyškové triedy kameňov sú v cykle dĺžky $3$, vieme určiť, aký je
zvyšok počtu týchto ťahov po delení tromi. Tým vieme určiť aj zvyšok
počtu všetkých ťahov po delení tromi, z čoho už s využitím informácie o
začínajúcej žirafke vieme určiť tú aktuálne na ťahu.

Vieme si uvedomiť, že toto platí aj obrátene -- ak vieme počiatočnú
žirafku, žirafku aktuálne na ťahu a počet kameňov, vieme z toho určiť
zvyšky počtov kameňov po delení tromi.

Ďalej nám ešte môže pomôcť pozrieť sa, čo sa deje, keď už je kameňov v
hre málo. Skúmajme, čo sa deje, keď máme najviac $5$ kameňov. S využitím
grafu [\[fig:remainders\]](#fig:remainders){reference-type=""ref""
reference=""fig:remainders""} vieme, že možností na ich počty nie je až
tak veľa. Zakreslime si šípkami možné pohyby ťahmi medzi nimi.

Počty $(5, 0, 0)$ a $(2, 0, 0)$ sú také, v ktorých Červená už podľa
pravidiel vyhrala. Z počtu $(0, 1, 1)$ je možné urobiť len jeden ťah, a
to taký, že sa dostaneme do $(2, 0, 0)$. Znamená to, že ak sa takéto
počty kameňov vyskytnú v skrinke, je už nezvratné, že vyhrá Červená.
Vyfarbime tieto stavy červenou a poďme zistiť, akým spôsobom sa dajú
dosiahnuť.

Vyfarbime červenou aj všetky hrany, ktorými sa dá dostať do červených
stavov. Ďalej si uvedomme, že keď je Červená v stave, z ktorého vedie
červená hrana, použije ju a vyhrala. Vyfarbime preto takéto stavy
svetločervenou.

Všimnime si, že nám ostal jediný nezafarbený stav, a to $(1, 2, 2)$. To
znamená, že ak sa žirafky dostanú na počet kameňov nanajvýš $5$, jediný
spôsob, akým môžu zvyšné dve vyhrať nad Červenou, je v každom ťahu ju
dostať do $(1, 2, 2)$.

Teraz si však spomeňme, že z grafu
[\[fig:remainders\]](#fig:remainders){reference-type=""ref""
reference=""fig:remainders""} vieme na základe počiatočnej žirafky,
žirafky aktuálne na ťahu a počtu kameňov určiť zvyšky kameňov po delení
tromi.

Poďme teda preskúmať, čo sa deje, keď by začínali jednotlivé žirafky.

Ak by začínala **[Modrá]{style=""color: blue""}**, predpokladajme, že by
sa Červená dostala na ťah, v ktorom by v skrinke zostávalo $5$ kameňov.
Keďže Červená ide hneď po Modrej, muselo doposiaľ ubehnúť $3n+1$ ťahov
pre nejaké $n\in\mathbb N_0$. Z nich $\frac13(31+41+59-5)=42$ sa využilo
na znižovanie počtu kameňov, čiže zvyšnými $3n-41=3(n-14)+1$ sa menili
zvyšky kameňov. Potom ale z grafu
[\[fig:remainders\]](#fig:remainders){reference-type=""ref""
reference=""fig:remainders""} vidíme, že zvyšky kameňov na ťahu Červenej
musia byť $(3k, 3l+1, 3m+1)$, čo jej umožňuje potiahnuť do víťaznej
pozície.

Treba ešte ukázať vyššie uvedený predpoklad, a to, že sa vieme dostať do
situácie, kedy je Červená na ťahu a v skrinke je päť kameňov. To je však
očividné, lebo ak by ich bolo viac, na základe zvyškov ich musí byť
aspoň $8$, a potom už z Dirichletovho princípu existuje aspoň jedna
farba, z ktorej sú aspoň tri kamene. To ale znamená, že Červená vie v
každom ťahu, v ktorom je v skrinke viac ako 5 kameňov, odobrať tri
kamene nejakej farby. Keďže však nevieme kamene pridávať, v najneskôr
$43.$ ťahu sa jej podarí, že bude mať na svojom ťahu 5 kameňov v
skrinke.

Situácia je podobná, keď začína **[Zelená]{style=""color: green""}** --
Červená sa vie dostať do stavu, že na svojom ťahu je $5$ kameňov v
skrinke, dovtedy muselo ubehnúť $3n+2$ ťahov, z ktorých $42$ znižovalo
počty kameňov, čiže $3(n-14)+2$ menilo zvyšky. Preto zvyšky na ťahu
Červenej sú $(3k+2, 3l, 3m)$, a teda sa vie dostať do víťaznej pozície.

Ešte ostáva prípad, kedy začína **[Červená]{style=""color: red""}**. Ak by
sme skúmali, s akými zvyškami bude pri piatich kameňoch, zistili by sme,
že sú to zrovna neblahé $(3k+1, 3l+2, 3m+2)$. Tieto z grafu
[\[fig:small\]](#fig:small){reference-type=""ref"" reference=""fig:small""}
očividne majú len jeden stav, a to $(1, 2, 2)$. Intuitívne to teda
vyzerá tak, že Červená nevie vyhrať. Poďme teda ukázať, že zvyšné dve
žirafky vedia Červenej prekaziť výhru.

Ak Červená odoberie tri kamene nejakej farby, Zelená aj Modrá odoberú
tiež tri kamene nejakej farby. No a pokiaľ Červená vymení kamene dvoch
rôznych farieb za dva kamene tretej farby, Zelená a Modrá urobia
analogický ťah pre zvyšné dve farby.

Je očividné, že keď vie odobrať tri kamene Červená, vedia ich odobrať aj
Zelená a Modrá. To platí, lebo vždy odoberajú po deviatich a
$31+41+59=9\cdot14+5$, pričom keď má Červená $5$ kameňov, musí ich mať v
počtoch $(1, 2, 2)$, a teda nevie ďalšie tri odobrať. Zároveň, ak je na
stole viac ako $5$ kameňov (čo je vzhľadom na zvyšky aspoň $8$), tak z
Dirichletovho princípu sú na nejakej kôpke aspoň tri z nich, teda Modrá
a Zelená odoberať vedia.

Očividne má Červená na začiatku svojho ťahu aspoň jeden červený kameň,
aspoň dva zelené a aspoň dva modré. Ak teda vymení

- červený a zelený za dva modré, Zelená môže vymeniť zelený a modrý za
  dva červené a Modrá červený a modrý za dva zelené,

- červený a modrý za dva zelené, Zelená môže vymeniť zelený a modrý za
  dva červené a Modrá červený a zelený za dva modré,

- zelený a modrý za dva červené, Zelená môže vymeniť červený a modrý za
  dva zelené a Modrá červený a zelený za dva modré.

Dostali sme teda, že Zelená a Modrá skutočne vedia svoje ťahy
uskutočniť, a teda neumožnia Červenej vyhrať. To však znamená, že ak
Červená nezačína, tak má víťaznú stratégiu, inak víťaznú stratégiu nemá
nikto.
",8
e1bd64f8ca5490b5,kms,"Nevedko vie, že Hlavné námestie v Uhorkovom meste má tvar obdĺžnika a je
celé pokryté štvorcovými dlaždičkami veľkosti $10$ cm$ň \timesň 10$ cm,
ktoré sa neprekrývajú. Jeho kamarát Vševedko vie, že polovica všetkých
dlaždičiek leží na okraji námestia. A čo vy, viete povedať, aké má toto
námestie rozmery?
","Podľa zadania máme obdĺžnik zložený zo štvorcov $10cm \times 10cm$.
Označme si počty štvorcov na stranách obdĺžnika $x$ a $y$. Podľa
tvrdenia v zadaní potom platí rovnosť $xy = 2(2x + 2y - 4)$, z ktorej
úpravami dostávame $$\begin{eqnarray*}
8  &=& xy - 4x - 4y + 16\\
8  &=& (x - 4)(y - 4)
\end{eqnarray*}$$ Kedže počet dlaždičiek na námestí je prirodzené číslo,
sú oba výrazy $x-4$ a $y-4$ celočíselné. Číslo $8$ sa dá napísať ako
súčin dvoch celých čísel jedine ako:

- $1.8$, potom x = 5, y = 12;

- $2.4$, potom x = 6, y = 8;

- $(-1).(-8)$, potom x = 3, y = -4;

- $(-2).(-4)$, potom x = 2, y = 0.

respektíve v opačnom poradí. Posledné dve možnosti ziavne nevyhovujú
zadaniu a tak hľadané rozmery námestia sú $50cm \times 120cm$ alebo
$60cm \times 80cm$.

Mnohí z vás upravili počiatočnú rovnosť do niektorého z podielových
tvarov $x=\frac{4y - 8}{y - 4}$ alebo $x = 4 + \frac{8}{y - 4}$, pričom
drvivá väčšina z vás zabudla vyšetriť prípad, keď $y = 4$. I keď ste
týmto spôsobom nestratili žiadne riešenie, je to chyba, obyčajne je to
totiž naopak. Pri rozkladaní čísla 8 na deliteľov ste zase zabúdali na
rozklady so zápornými činiteľmi, čím ste opäť mohli stratiť nejaké
korene. Riešeniam, ktoré postupne overovali hodnoty $x$ v závislosti na
meniacom sa $y$ často chýbal dôkaz, že nájdené rozmery sú naozaj všetky.
",4
250f535dc4fe9949,kms,"Na svojom tanieri našiel Jožo nakreslený štvoruholník $ABCD$, ktorý mal
strany $AB$ a $CD$ rovnobežné. Na uhlopriečke $AC$ bol v strede
vyznačený bod $S$. Jožo si všimol, že trojuholníky $ABS$ a $ACD$ majú
rovnaký obsah a hneď vyhlásil, že priamka $DS$ je preto rovnobežná s
priamkou $BC$. Mal Jožo pravdu? Ak áno, ako na to prišiel? Ak nie,
prečo?
","Pri geometrických úlohách sa občas stane, že informácie ktoŕe sme
dostali zdanlivo vôbec nesúvisia, s tým čo máme dokázať. Napríklad, čo
má spoločné rovnobežnosť prianok s obsahmi ? Vtedy býva dobrý nápad
tieto kúsky informácie zlepiť dokopy, napríklad pomocou rovnice. Rovnica
je na toto super, lebo pri troche snahy v nej vieme vyjadriť aj
rovnobežnosť aj obsah.

Potrebujeme nejakým spôsobom využiť znalosť že trojuholníky ABS a ACD
majú rovnaký obsah. Obsah trojuholníka $XYZ$ vieme vypočítať podľa
vzorca $S = \frac{1}{2}|XY||XZ| \sin{|\sphericalangle YXZ|}$. Všimnime
si že uhly $CAB$ a $ACD$ sú striedavé a teda
$|\angle SAB| = |\angle ACD|=\alpha$.

Podľa zadania $$\begin{align}
\frac{1}{2}|AB||AS| \sin{\alpha} = S_{\triangle ABS} = S_{\triangle ACD} = \frac{1}{2}|CA||CD| \sin{\alpha}.
\end{align}$$ Sínusy v $(1)$ sú rovnaké, preto sa vykrátia. [^1]

Zo zadania vieme $2|AS| = |CA|$. Po dosadení poslednej rovnosti do $(1)$
dostaneme $$|AB| = 2|CD|.$$

Označme priesečník priamky $AB$ a $DS$ ako bod $E$.

Z toho že uhly $ASE$ a $CSD$ sú vrcholové a teda rovnako veľké, vyplýva,
že trojuholníky $ASE$ a $CSD$ majú rovnaké 2 uhly (teda všetky 3) a
pretože $|AS| = |CS|$, sú zhodné. Potom $|AE| = |CD| = \frac{1}{2}|AB|$,
takže $|BE| = |AB|-|AE| = |CD|$. Ďalej vieme, že uhly $CDB$ a $EBD$ sú
navzájom striedavé, a teda rovnako veľké. Trojuholníky $EBD$ a $CBD$ sú
zhodné podľa vety $sus$, pretože majú rovnaké veľkosti strán $EB$ a
$CD$, majú spoločnú stranu, a platí
$|\sphericalangle EBD| = |\sphericalangle BDC|$.

Z toho vyplýva $|DE| = |BC|$. Teda $EBCD$ je rovnobežník, a priamka $DE$
je totožná s priamkou $DS$, teda $DS$ a $BC$ sú rovnobežné.

[^1]: Zrejme sínus toho uhla nemôže byť $0$, lebo ten uhol by musel mať
    hodnotu $0^{\circ}$ alebo $180{\circ}$ a to v trojuholníku nie je
    možné
",3
5d05dbd458137643,kms,"Kubko, byvší tou matematickou legendou, za ktorú ho všetci považujú,
úlohu vyriešil ľavou prednou. Jótaró Hamata uznanlivo pokýval hlavou a
vydali sa späť do Tokia. Sadli do Jótarovho auta a vyrazili. Jótaró
chvíľu šoféroval mlčky a potom sa opýtal: Kubko pokýval hlavou, že mu to
v najmenšom neprekáža. Jótaró vybral z náprsného vrecka kazetu a vložil
ju do obstarožného prehrávača. Autom sa rozľahli teplé tóny niekoho
menom Takaši Jošimacu (ako Jótaró Kubkovi vysvetlil). O pol minúty na to
auto zastalo a kazeta stíchla. Stáli pred Kubkovým hotelom. Nebo bolo
plné hviezd, ktoré žiaľ kvôli svetelnému smogu nebolo vidieť, a noc
voňala tajomstvom. Jótaró sa oprel a úplne zbytočne zašepkal: Kubko
prikývol a zahľadel sa na obzor. Spoločne mlčali. Jótaró napokon
pootvoril ústa a potichu, ako keď kladiete niekoho srdcu blízkeho do
postele, pošepkal: Kubko nevedel, čo odpovedať, tak mlčal. Jótaró trochu
bubnoval prstami po volante a napokon Kubkovi prezradil zmysel života,
prezradil mu ho v otázke, ktorá Kubka mátala až do rána, a potom aj
počas celého letu späť domov a ktovie ako dlho ešte:
","Ukážeme, že existuje len konečne veľa takých čísel. Predpokladajme, že
pre nejaké $n$ platí $n!+1\mid (2020n)!$. Využitím vzťahu
$${kn\choose n}=\frac{(kn)(kn-1)\dots((k-1)n+1)}{n!}$$ môžeme upraviť
pravú stranu nasledovne:
$$(2020n)!=(n!^{2020}){n\choose n}{2n\choose n}\dots{2020n\choose n}.$$

Vieme, že čísla $n!+1$ a $n!$ sú nesúdeliteľné, a preto môžeme pravú
stranu deliteľnosti vydeliť $n!^{2020}$. Dostávame
$$n!+1\mid {n\choose n}{2n\choose n}\dots{2020n\choose n}.$$

Kombinačné číslo ${kn\choose n}$ sa nachádza v $(kn)$-tom riadku
Pascalovho trojuholníka, ktorého súčet je $2^{kn}$. Preto platí
${kn\choose n}<2^{kn}$. Keď aj našu deliteľnosť nahradíme nerovnosťou,
tak použitím tohto odhadu máme:
$$n!+1\le {n\choose n}{2n\choose n}\dots{2020n\choose n}<2^n\cdot 2^{2n}\cdots 2^{2020n}=(2^{(1010 \cdot 2021)n})=M^n,$$

kde sme pre jednoduchosť označili $2^{1010 \cdot 2021}=M$. Avšak
faktoriál rastie rýchlejšie ako exponenciálna funkcia, a preto existuje
konštanta $C$ taká, že pre $n>C$ je $n!>M^n$.

Ak vám to nie je jasné, zamyslite sa nad tým, že ak položíme $n=2M$ a
postupne zväčšujeme $n$ o 1, tak pomer $n!/M^n$ sa vždy aspoň
zdvojnásobí. Preto od istého $C$ bude väčší ako 1.

To znamená, že nutne $n\le C$, čo znamená, že našich hľadaných $n$ môže
byť len konečne veľa, čo sme chceli dokázať.
",10
7c9091750095efb6,kms,"Po tom, čo vedúci premrhali polhodinu debatovaním o tom, ako by sa mala
vybrať trasa výletu, sa rozhodli, že by sa mali všetci spoločne zhodnúť
na najbližšom postupe. A tak sa spoločne rozhodli, že rozhodnutie
nechajú na náhodu pri hode Marekovými vysnívanými kockami.

Každá Marekova vysnívaná kocka má vrcholy v nejakom poradí očíslované
číslami od $1$ po $8$ (každé z nich je v práve jednom vrchole každej
kocky). Na každej stene je napísaný súčet čísel vo vrcholoch tej steny.
Marekove vysnívané kocky sú však iba tie, ktoré majú na všetkých stenách
prvočísla a navyše počet rôznych prvočísel na stenách je najväčší možný
(spomedzi tých kociek, ktoré majú na stenách len prvočísla). Nájdite
všetky neusporiadané[^1] šestice prvočísel, ktoré môžu byť na stenách
Marekovej vysnívanej kocky.

[^1]: Záleží iba na tom, ktoré číslo sa koľkokrát vyskytuje, a nie na
    konkrétnom rozložení čísel na kocke.
","Vrcholy kocky máme očíslované len číslami do $8$, z čoho ľahko vycítime,
že prvočísla na stenách nemôžu byť veľmi veľké. Ako presne? Najväčšie
číslo na stene kocky môže byť zjavne $8+7+6+5$, čo je $26$, teda väčšie
prvočísla uvažovať nepotrebujeme. Podobne sa môžeme pozrieť na dolné
ohraničenie: najmenšie číslo na stene môže byť $1+2+3+4$, a teda $10$.
Čiže prvočísla, ktoré by sme teoreticky mohli dostať na Marekovej
vysnívanej kocke, sú iba $11$, $13$, $17$, $19$ a $23$.

Čo ďalej? Keď by ste sa chvíľu hrali a skúšali konštruovať Marekove
kocky, možno by ste si všimli, že súčet čísel na protiľahlých stenách je
vždy $36$. Totiž, keď si vyberieme nejaké $2$ protiľahlé steny kocky,
tak každý vrchol kocky prislúcha práve jednej z nich. Takže keď pri
jednej stene sčítavame nejaké $4$ čísla spomedzi $1,2,3, \ldots 8$, tak
pri tej protiľahlej sčítavame zvyšné štyri. Čiže súčet čísel na týchto
protiľahlých stenách je rovný súčtu všetkých čísel pri vrcholoch kocky,
čo je práve $\frac{8\cdot9}{2}=36$. Máme $23+13=36$ a $19+17=36$, teda
tieto dvojice prvočísel musia byť na kocke oproti sebe. Avšak
$36-11=25$, čo nie je prvočíslo, a preto sa číslo $11$ nemôže objaviť na
Marekovej vysnívanej kocke.

O Marekovej vysnívanej kocke tiež vieme, že je na nej najviac rôznych
prvočísel ako sa dá. Zatiaľ sme zistili, že najviac by ich mohlo byť $4$
a možné neusporiadané šestice by boli $13,23,13,23,17,19$ alebo
$13,23,17,19,17,19$ (keďže každú z dvojíc $13,23$ a $17,19$ chceme aspoň
raz a potrebujeme spolu tri takéto dvojice). Nakoniec sa ukáže, že obe
tieto šestice sa na Marekovej kocke dajú dosiahnuť, a to napríklad tak
ako na obrázkoch nižšie.

### Ako si zjednodušiť hľadanie {#ako-si-zjednodušiť-hľadanie .unnumbered}

Hľadanie vhodného rozloženia čísel do vrcholov si môžeme zjednodušiť
nasledujúcou úvahou: Na každej strane kocky chceme mať nepárne číslo, čo
môžeme dosiahnuť buď tak, že sčítame tri párne a jedno nepárne, alebo
tri nepárne a jedno párne. Povedzme, že máme stenu, ktorej tri vrcholy
majú párne číslo a jeden má nepárne. Tým ale dostaneme ďalšie dve steny
s aspoň dvoma párnymi číslami vo vrcholoch, a teda musia mať vo
vrcholoch práve tri párne čísla. Tri sme ale už použili a zostalo nám
iba jedno, takže musí byť vo vrchole, ktorý majú tieto dve steny
spoločný (obrázok vľavo). Zvyšné vrcholy tak majú nepárne čísla. Preto
keď si kocku vhodne otočíme, dostaneme situáciu ako na obrázku vpravo.
(Rovnaký výsledok by sme dostali aj keby sme začali stenou s troma
vrcholmi s nepárnym číslom.) Potom keď si rozložíme napríklad párne
čísla, nemalo by byť ťažké doplniť tie nepárne, aby vyšlo čo
potrebujeme.
",3
bd926014096d3c43,kms,"Keď prišiel Sheriff Sgt. Pepper spolu s Mocným Sysľom do indiánskej
osady, zbadal komančského šamana, známeho Bieleho Šuma, ako so svojím
šarmantným Bizónom predvádza kúzlo. Na začiatku Biely Šum odíde z
javiska. Bizón uloží na stôl do radu $k \ge 2$ identických kariet,
bielych z oboch strán. Následne Bizón zavolá dobrovoľníka z publika a
požiada ho, aby na každú kartu napísal číslo od $1$ do $2021$ vrátane.
Čísla sa môžu aj opakovať. Bizón potom všetky karty otočí číslom nadol
až na jednu kartu, ktorú ponechá číslom nahor. Poradie kariet meniť
nesmie. Potom sa vráti na scénu šaman Biely Šum a pozrie sa na karty na
stole. Následne ukáže na jednu kartu a povie číslo, ktoré sa nachádza na
jej spodnej strane. Nakoniec kartu víťazoslávne otočí a zožne obrovský
potlesk, keďže sa to číslo na karte naozaj nachádza.

Určte najmenšie celé číslo $k \ge 2$, pre ktoré si šaman Biely Šum vie
so svojím Bizónom dohodnúť stratégiu, ktorá im zaručí úspešný priebeh
kúzla.
","Najskôr si ujasníme, čo od nás vlastne chce zadanie a zavedieme si pár
pojmov na jednoduchší popis. Počiatočná konfigurácia kariet je určená
tým, aké číslo je na každej karte. Spolu máme $2021$ možností pre každú
z $k$ kariet, teda $2021^k$ konfigurácií. Biely Šum uvidí karty po tom,
čo Bizón nechal otočenú len jednu z nich. Takúto situáciu budeme volať
náhľad $(a, x)$, keď jediná viditeľná karta je na pozícii $a$ a má číslo
$x$. Šum si v takejto situácii musí byť istý, aké číslo má nejaká iná
karta. Ak by si bol istý viacerými inými kartami, môže si dopredu vrámci
stratégie určiť pre každý náhľad len jednu takúto kartu, ktorú
víťazoslávne otočí. Takže Šum sa riadi pravidlami
$(a, x) \rightarrow (b, y)$, čo znamená, že pri náhľade $(a, x)$ otočí
kartu na pozícii $b$ a tá má číslo $y$. Z vyššie uvedeného vyplýva, že
pre každý náhľad máme len jedno pravidlo. Súbor všetkých týchto
pravidiel budeme volať stratégia. Stratégia je úspešná, keď pre každú
konfiguráciu dokáže Bizón pripraviť taký náhľad, aby Šumovo pravidlo
fungovalo, to znamená, že každá konfigurácia obsahuje dvojicu kariet
$(a, x), (b, y)$ takú, že $(a, x) \rightarrow (b, y)$ je pravidlo z
našej stratégie.

Rozdeľme si konfigurácie do skupín podľa toho, ktoré pravidlo v každej z
nich môžeme použiť. Pre každý náhľad máme jedno pravidlo a počet možných
náhľadov je $2021k$, takže najviac $2021k$ pravidiel, a teda aj toľko
skupín. Koľko je konfigurácií v jednej skupine, ktorá je daná pravidlom
$(a, x)\rightarrow(b, y)$? Na pozícii $a$ musí byť číslo $x$ a na
pozícii $b$ číslo $y$. Na ostatných $k-2$ pozíciách môže byť ľubovoľné
číslo, čo dáva $2021^{k-2}$ možností. Vo všetkých skupinách spolu máme
najviac $2021k \cdot 2021^{k-2}$ konfigurácií, ale aby bola stratégia
úspešná, každá konfigurácia musí byť v niektorej skupine, takže
$$\begin{align*}
    2021k \cdot 2021^{k-2} &\geq 2021^k, \qquad (1) \\
    k &\geq 2021.
\end{align*}$$

Dostali sme, že $k \geq 2021$, takže pre menšie $k$ nemôže existovať
úspešná stratégia. Po chvíľke skúšania a hrania sa objavíme, že pre
$k \geq 2022$ existuje pekná jednoduchá stratégia. Bizón si len pozrie
číslo $2022.$ karty, ktoré bude chcieť prezradiť Šumovi. Následne ho
zakóduje pomocou prvých $2021$ kariet, a to tak, že nechá otočenú toľkú
kartu, aké číslo je na $2022.$ karte. V reči pravidiel nám stačia
pravidlá $(a, *) \rightarrow (2022, a)$, pre každú pozíciu $a$, pričom
$*$ môže byť hocijaké číslo. Šum uhádne, že na $2022.$ karte je číslo
$a$.

Prípad $k=2021$ vyzerá ťažšie. V dokázanej nerovnosti $(1)$ by musela
nastať rovnosť. V takomto prípade sa oplatí uvažovať aké podmienky a
obmedzenia by musela spĺňať naša stratégia, aby mohla nastať rovnosť.
Pri takomto postupe buď zistíme, že všetky obmedzenia sa nedajú splniť a
prídeme k sporu, alebo nám obmedzenia povedia ako bude vyzerať výsledná
stratégia.

Rovnosť v $(1)$ nastane len vtedy, keď každá konfigurácia bude v
niektorej skupine, a keď sme každú konfiguráciu započítali len raz, teda
každá konfigurácia musí byť v práve jednej skupine. Ešte raz to isté v
zelenom, žiadna konfigurácia nie je v dvoch skupinách, teda na žiadnu
konfiguráciu sa nedajú použiť dve pravidlá.

V prvom rade si uvedomme, že v pravidle $(a, x) \rightarrow (b, y)$ sú
pozície $a, b$ rôzne, lebo Šum nemôže otočiť kartu, ktorá už je otočená.
Urobíme zopár pozorovaní.

1.  Nemôžeme mať dve pravidlá $(a, x)\rightarrow(b, y)$ a
    $(c, z)\rightarrow(d, w)$, kde všetky pozície $a, b, c, d$ sú
    navzájom rôzne. Ak by sme mali, tak existuje konfigurácia, ktorá
    obsahuje na všetkých štyroch pozíciách príslušné karty
    $(a, x), (b, y), (c, z), (d, w)$ a spĺňa obe pravidlá.

2.  Nemôžeme mať pravidlá $(a, x)\rightarrow(b, y)$ a
    $(b, y)\rightarrow(c, z)$, kde pozície $a, c$ sú rôzne. V opačnom
    prípade máme konfiguráciu s kartami $(a, x), (b, y), (c, z)$
    spĺňajúcu obe pravidlá.

3.  Nemôžeme mať pravidlá $(a, x)\rightarrow(c, z)$ a
    $(b, y)\rightarrow(c, z)$, kde pozície $a, b$ sú rôzne. Zdôvodnenie
    je rovnaké ako v predchádzajúcom bode.

4.  Nemôžeme mať pravidlá $(a, x)\rightarrow(b, y)$ a
    $(b, y)\rightarrow(a, x)$. Znovu existuje konfigurácia, ktorá spĺňa
    obe pravidlá.

Aby nastala v $(1)$ rovnosť, pre každý možný vstup $(a, x)$ musíme mať
nejaké pravidlo. BUNV [^1] predpokladajme, že pre vstup $(1, 1)$ máme
pravidlo $P=(1, 1) \rightarrow (2, 1)$. Podľa $a)$ musí pravidlo pre
každý vstup $(a, *), a\geq3$ ukazovať na pozíciu $1$ alebo $2$, aby sme
nemali $4$ rôzne pozície. Povedzme nech to je pre vstup $(3, 1)$ pozícia
$1$, máme pravidlo $Q=(3, 1) \rightarrow (1, *)$. Teraz pre ľubovoľný
vstup $(a, *), a \geq 4$ musí mať výstup pozíciu $1$ alebo $2$ kvôli $P$
a zároveň pozíciu $1$ alebo $3$ kvôli $Q$, takže jedine pozíciu $1$.

Pozrime sa, ktoré pravidlá môžu mať výstup $(1, x)$ pre každé $x$ od $1$
do $2021$. Podľa $c)$ musia mať všetky takéto pravidlá rovnakú pozíciu
na vstupe. Povieme, že táto pozícia na vstupe zaberá číslo $x$ na
výstupe. Uvažujeme pozície na vstupe od $4$ do $2021$, ktorých je
$2018$, aby pozícia na výstupe bola určite $1$. Niektorá pozícia $p$
zaberá najviac $1$ výstup $(1, y)$, lebo pozícií je $2018$ a výstupov
najviac $2021$. To znamená, že pre každý vstup $(p, *)$ máme pravidlo
$(p, *) \rightarrow (1, y)$.

Nech pre vstup $(1, y)$ máme pravidlo $(1, y) \rightarrow (b, z)$. Podľa
$b)$ platí $b=p$. Teraz máme dve pravidlá $$\begin{align*}
    (1, y) \rightarrow (p, z), \\
    (p, z) \rightarrow (1, y),
\end{align*}$$ čo je spor s $d)$. Takže pre $k=2021$ neexistuje úspešná
stratégia. Najmenšie vyhovujúce $k$ je $2022$.

[^1]: Bez ujmy na všeobecnosti
",10
1171ae85c9519586,kms,"Miro sa stratil v Bermundskom ostrouhlom trojuholníku $GPS$. Rozhodol sa
použiť GPS, no tá v trojuholníku $GPS$ funguje netriviálne. O svojej
polohe sa dozvedel nasledovné: Bod $M$ je stred strany $GP$ a $I$ je
päta výšky na stranu $GP$. Predpokladajme, že $R$ a $O$ sú body v
opačnej polrovine danej priamkou $GP$ než bod $S$ také, že
$GR \perp SR$, $PO \perp SO$ a
$|\sphericalangle PSO| = |\sphericalangle GSR|$. Dokážte, že Miro sa
točí do kolečka, t. j. že $MIRO$ je tetivový štvoruholník.
","Označme si $|\sphericalangle GSP| = \alpha$ a
$|\sphericalangle PSO| = |\sphericalangle GSR| = \phi$. Ďalej si označme
stredy strán $SP$ a $SG$ postupne $K$, $L$. Vďaka pravým uhlom $GRS$ a
$GIS$ ležia body $S$, $G$, $R$, $I$ na kružnici so stredom v bode $L$.
Podobne, body $S$, $P$, $O$, $I$ ležia na kružnici so stredom v bode
$K$. Vďaka obvodovým uhlom v týchto kružniciach máme
$|\sphericalangle GIR| = |\sphericalangle GSR| = \phi = |\sphericalangle PSO| = |\sphericalangle PIO|$.
Z toho vidíme, že priamka $GP$ je osou vonkajšieho uhla $RIO$. Aby sme
ukázali, že $MIRO$ je tetivový štvoruholník, stačí nám ukázať, že bod
$M$ leží na osi strany $RO$, teda že bod $M$ je antišvrkom
prislúchajúcim k bodu $I$ v trojuholníku $RIO$, ktorý leží na kružnici
jemu opísanej.[^1]

Keďže $LM$ je stredná priečka trojuholníka $GPS$, tak
$|LM| = |PS|/2 = |KS| = |KI|$. Analogicky tiež získame
$|KM| = |GS|/2 = |LS| = |LR|$. Ďalej z vlastností stredných priečok
vieme, že $|\sphericalangle GLM| = |\sphericalangle PKM| = \alpha$.
Z obvodového a stredového uhla zas máme
$|\sphericalangle GLR| = 2\phi = |\sphericalangle PKO|$. Preto aj
$|\sphericalangle RLM| = \alpha - 2\phi = |\sphericalangle MKO|$.
Dostávame tak, že trojuholníky $RLM$ a $MKO$ sú zhodné podľa vety *sus*.
Preto $|MR| = |MO|$, čo sme chceli dokázať.

### Ďalšie riešenia

Skoro každý riešiteľ tejto úlohy mal iné riešenie. Preto sme vybrali
hlavné myšlienky tých riešení, ktoré nám pripadali zaujímavé či poučné.
V niektorých riešeniach sme vynechali zistenia z prvého odseku riešenia
vyššie. Nasledovné riešenia využívajú geometrické zobrazenia. Pokiaľ ich
nepoznáte, dočítate sa o nich v seriáli PraSe [Geometrická
zobrazení](https://mks.mff.cuni.cz/archive/31/9.pdf).

- Nech $G' = S_R(G)$ (takto budeme ďalej značiť obraz bodu $G$ v
  stredovej súmernosti so stredom $R$) a $P' = S_O(P)$. Trojuholník
  $SGP'$ sa v otočení so stredom $S$ o uhol $2\phi$ zobrazí na
  trojuholník $SG'P$. Preto priamky $GP'$ a $G'P$ zvierajú uhol $2\phi$.
  Potom už len dopočítame, že
  $|\sphericalangle RMO| = 180^\circ - (|\sphericalangle GMR| + |\sphericalangle PMO|) = 180^\circ - (|\sphericalangle GPG'| + |\sphericalangle PGP'|) =  180^\circ - 2\phi$.

- Definujeme si bod $L$ ako priesečník kružnice opísanej trojuholníku
  $RIO$ a úsečky $GP$ a ukážeme, že $L \equiv M$.[^2] Rovnoramenné
  trojuholníky $RLO$ a $SKO$ sú podobné (*uu*), preto existuje špirálová
  podobnosť so stredom v bode $O$, ktorá zobrazuje jeden na druhý. Keďže
  špirálová podobnosť , tak existuje aj špirálová podobnosť so stredom
  $O$ zobrazujúca $RS$ na $LK$. Preto
  $|\sphericalangle LKO| = |\sphericalangle RSO| = \alpha - 2\phi$ a
  $|\sphericalangle LKP| = |\sphericalangle MKP| = \alpha$.

- Označme $A = S_R(S)$ a $B = S_O(S)$. Rovnoramenné trojuholníky $SGA$ a
  $BPS$ sú podobné. Body $O$, $M$, $R$ sú stredy spojníc zodpovedajúcich
  si bodov. Preto vďaka kĺzaniu je s nimi podobný aj trojuholník $OMR$ a
  $|\sphericalangle RMO| = 180^\circ - 2\phi$.

V úlohe sa dali nájsť aj ďalšie pekné kružnice:

- Na priamkach $SR$ a $SO$ zvoľme postupne body $X$ a $Y$ tak, aby
  $SR \perp XP$ a $SO \perp YG$. Bod $M$ leží na osiach rovnobežkových
  pásov $GY$, $PO$ a $GR$, $PX$. Dá sa ukázať, že $M$ je stred kružnice
  opísanej štvoruholníku $ROXY$. Ide to cez mocnosť bodu $S$ k tejto
  kružnici alebo vyuhlením
  $|\sphericalangle RYO| = |\sphericalangle RXO| = 90^\circ - \phi$.

Napokon, ukázať tetivovosť štvoruholníka $MIRO$ bolo možné cez to
najpriamočiarejšie kritérium -- ukázať, že sa osi jeho strán pretínajú v
jednom bode, teda, že existuje bod, ktorý má od všetkých jeho vrcholov
rovnako ďaleko. Dajte si však pozor, takýto prístup moc často nefunguje
:).

- Bodmi $L$ a $K$ prechádzajú postupne osi úsečiek $IR$ a $IO$, ktoré sa
  pretínajú v bode $X$. Možno ukázať, že $LKX$ je rovnoramenný
  trojuholník. Preto bodom $X$ prechádza os úsečky $LK$, ktorá je
  totožná s osou úsečky $MI$ ($MILK$ je rovnoramenný lichobežník).

[^1]: Je známa vec, že v trojuholníku $ABC$ sa os vonkajšieho uhla pri
    vrchole $A$ a os strany $BC$ pretínajú na opísanéj kružnici --
    dokážte si to! Tento ich spoločný bod sa neoficiálne nazýva
    *antišvrkom*. Viac si môžete o ňom prečítať na na str. 34 v seriáli
    PraSe [Geometrie
    trojuholníka](https://mks.mff.cuni.cz/archive/36/serial.pdf).

[^2]: Takéto preformulovanie úlohy je celkom vhodné a pomôže aj pri
    iných prístupoch riešenia. Lepšie sa pri riešení využíva kružnica
    ako stred strany.
",10
7d81dfd59aca69e2,kms,"Keď sa Kika s úžasom pochválila Jožovi o svojom zistení o rovnoramenných
a rovno bežiacich Dánoch, rozhodol sa Jožo, že preskúma aj Belgičanov.
Zistil, že Belgičania tiež rovno bežia, tiež majú ramená rovnako dlhé,
ale čo viac, ich ramená sú dokonca kolmé na ich krk!

Vnútri rovnobežníka $ABCD$ leží bod $P$ tak, že $|PC| = |BC|$. Stredy
úsečiek $AP$ a $CD$ označme postupne $M$, $N$. Ukážte, že priamky $BP$
a $MN$ sú na seba kolmé.
","Ukážeme si dva možné spôsoby riešenia tejto úlohy. Máme dokázať, že
nejaký uhol je pravý, to spravíme napríklad tak, že sa ho pokúsime
vyjadriť pomocou niektorých základných uhlov v rovnobežníku a uhlu
$PCB$. To sa však robí ťažšie, nakoľko si môžme všimnúť, že máme
pracovať s polovičnými dĺžkami. Preto sa pokúsime nájsť fintu ako
obídeme takéto zdĺhavé a nepríjemné vyjadrovanie uhlov. Známymi spôsobmi
ako dostať polovičné dĺžky sú stredné priečky, rovnoľahlosť a určite
mnohé ďalšie.

### Riešenie cez strednú priečku. 

Tu sa dá vybrať viacero stredných priečok s ktorými vieme pracovať. Ak
by sme napríklad vybrali strednú priečku $ME$ tak sa dostaneme na
riešenie cez rovnoľahlosť, ktoré je spomenuté nižšie. Mnohý z vás
pracovali so strednou priečkou $MT$, kde $T$ je stred úsečky $PB$, preto
ju použijeme aj vo vzorovom riešení. Keďže trojuholník $BCP$ je
rovnoramenný tak $TC$ je určite výška. Pripomeňme si, že platia tieto
vzťahy: $2\cdot|MT|=|AB|=|CD|=2\cdot|CN|$ a súčasne $MT\parallel CN$
preto je $MTCN$ rovnobežník. Keďže $TC\perp PB$ tak z rovnobežnosti $TC$
a $MN$ platí aj $PB \perp MN$. Čo sme chceli dokázať.

### Riešenie cez rovnoľahlosť.

Keďže bod $M$ je stredom úsečky $AP$, dostávame prvú indíciu, kde
rovnoľahlosť hľadať. *Pozn. síce bod $N$ je stredom $DC$, ale
rovnoľahlosť z bodu $D$ alebo $C$ by nám nepomohla uchopiť body $M$ a
$P$, kdežto rovnoľahlosť v bode $A$ alebo $P$ sa nemusí zapodievať bodom
$N$ lebo je stredom úsečky $CD$ a s tým sa nám dobre počíta.*
Skúsenejšie oko si všimne, že rovnoľahlosť z bodu $A$ a koeficientom
$\frac{1}{2}$ je výhodnejšia ako rovnoľahlosť z bodu $P$. Totiž bod $P$
zobrazí do bodu $M$, bod $C$ zobrazí do bodu $S$, čo je priesečník
uhlopriečok, bod $B$ zobrazí do bodu $E$, stredu úsečky $AB$, a zvyšné
body nás nemusia trápiť, rozmyslite si prečo.

Keďže $|PC|=|BC|$, tak po zobrazení bude platiť
$\frac{1}{2}\cdot|PC|=|MS|=|ES|$. Navyše, keďže $S$ je priesečník
uhlopriečok, tak $|ES|=|SN|$, a teda kružnica so stredom v bode $S$
prechádza bodmi $N$, $M$ a $E$. Dokonca vieme, že $EN$ je priemerom
tejto kružnice pretože $S$ leží v strede úsečky $EN$. Preto obvodový
uhol $EMN$ má $90^\circ$. Keďže rovnoľahlosť je podobné zobrazenie tak
úsečky $PB$ a $ME$ sú rovnobežné, a preto uhol medzi priamkami $PB$ a
$MN$ je $90^\circ$.
",7
f286763df22f39da,kms,"Marek má prebytok UFO mikín, tak si zavolal Kubka a začali sa s nimi
hrať. Na začiatku majú na kôpke $360$ UFO mikín. Marek rozdelí mikiny na
päť neprázdnych kôpok. Potom si Kubko zvolí tri kôpky. Ak celkový počet
mikín na kôpkach, ktoré si Kubko vybral, je deliteľný celkovým počtom
mikín na zvyšných dvoch kôpkach, tak Marek vyhrá, inak vyhrá Kubko. Kto
má víťaznú stratégiu?[^1]

[^1]: Hráč má víťaznú stratégiu, ak si vie svojimi ťahmi zaručiť výhru
    bez ohľadu na to, ako hrá jeho súper.
","Na začiatok je dobré zamyslieť sa, či stratégiu jedného z hráčov vieme
overiť jednoduchšie. Je dôležité uvedomiť si matematické znenie úlohy a
sformulovať, čo chceme dokázať. V našom prípade by táto časť mohla
vyzerať takto:

1.  Ak by sme overovali Kubovu stratégiu, pýtame sa, či vieme nájsť
    trojicu sčítancov, ktorá nie je deliteľná súčtom zvyšných dvoch.
    Toto treba overiť pre ľubovoľné pätice prirodzených čísel, ktorých
    súčet je $360$. Pre tých z vás, ktorí preferujú formálny zápis:
    $u, v, x, y, z \in \mathbb{N}: (u+v+x)/(y+z) \in \mathbb{N}, u+v+x+y+z = 360$.

2.  V prípade, ak chceme overiť Marekovu stratégiu úloha znie takto:
    Hľadáme aspoň jednu päticu prirodzených čísel, ktorých súčet je
    $360$ a platí, že súčet ľubovoľných dvoch sčítancov je deliteľom
    súčtu zvyšných troch.

Vidíme, že v prípade Marekovej stratégie je potrebné nájsť len jednu
päticu čísel, pre ktoré niečo platí. To vyzerá ako jednoduchšia úloha
:). Poďme ju skúsiť vyriešiť.

Pozrime sa na čísla $n$, ktoré sú deliteľmi čísla $360$ a sú väčšie
alebo rovné ako $5$. Mikiny rozdelíme do $n$ rovnako veľkých skupín.
Tieto skupiny následne premiestnime na $5$ kôp. Potom sa pozrieme na to,
koľko skupín je na jednotlivých kopách. Ak je na ľubovoľných troch
kopách počet skupín deliteľný počtom skupín na zvyšných dvoch, bude to
platiť aj pre samotné mikiny. Dobre, a čo sme si týmto pomohli?

Teraz už vieme, kde začať. Vezmime $n=5$. Máme $5$ skupín po $72$ mikín.
Keďže kopy nemôžu byť prázdne, každá skupina tvorí jednu kopu. Môžeme si
ale ľahko uvedomiť, že nami uvedená podmienka tu neplatí, pretože
$72+72$ nedelí $72+72+72$.

Skúsme teda $n=6$. Vytvorili sme $6$ skupín po $60$ mikín. Máme však len
jednu možnosť, ako tieto skupiny rozdeliť do kôp. Na jednej z kôp budú
dve skupiny ($120$ mikín) a na zvyšných kopách jedna ($60$ mikín).
Overíme, či nami zadaná podmienka platí.

Ak Kubo vyberie kopu so $120$ mikinami, tak na ním vybraných kopách bude
spolu $120+60+60=240$ mikín. Kubo bude ale smutný, pretože na zvyšných
kopách zostane $120$ mikín a teda prehrá :( . Ak si Kubo nevyberie kopu
so $120$ mikinami, na jeho kopách bude $60+60+60=180$ mikín. Na zvyšných
dvoch kopách tak zostane $180$ mikín, čo zase poteší Mareka, pretože
Marek rád vyhráva. V oboch prípadoch teda Marek zvíťazí, čo znamená, že
má výhernú stratégiu.

### Komentár

Ako môžeme vidieť, nie za každou úlohou sú skryté komplikované
matematické výpočty. Podobný typ úloh sa dá po správnej úvahe jednoducho
odhadnúť. Za riešenie považujeme aj uvedenie konkrétnej výhernej
stratégie (teda predchádzajúce dva odseky), v tomto prípade nie je
potrebné uvádzať celý myšlienkový postup.
",6
0be73cbb3a825ab7,kms,"Ako sa tak Krtko prechádzal po T2, zrazu sa pred ním zjavil portál,
ktorý ho vcucol a vypľul priamo v paláci cisára Caligulu. Ten si ho
zavolal, pretože stratil prehľad o preferenciách rímskeho ľudu v
gladiátorských zápasoch.

Krtko zistil, že v Ríme sú dva tímy, a to Kolosálne Matické Slizniaky a
Katastrofálne Mizerné Salamandry. Oproti minulému roku 3% fanúšikov
Kolosálne Matických Slizniakov prešli ku Katastrofálne Mizerným
Salamandrám a 5% pôvodných fanúšikov Katastrofálne Mizerných Salamandier
prešlo ku Kolosálne Matickým Slizniakom. Avšak počet fanúšikov ani
jedného tímu sa oproti minulému roku nezmenil. Koľko fanúšikov má ktorý
tím, ak Rím má $5$ miliónov obyvateľov?
","Začnime tým, že zaznamenáme zmeny v počte fanúšikov jednotlivých tímoch
do sústavy rovníc, ktorú si aj upravíme, pričom tím Kolosálnych
Matických Slizniakov označíme ako $a$, zatiaľ čo tím Katastrofálne
Mizerných Salamandier ako $b$:
$$a-0,03\cdot a + 0,05 \cdot b = 0,97 \cdot a + 0,05 \cdot b = a,$$
$$b-0,05\cdot b + 0,03 \cdot a = 0,95 \cdot b + 0,03 \cdot a = b.$$
Prenásobením oboch rovníc $100$ a odrátaním pravých strán od oboch
rovníc dostaneme 2 identické rovnice v tvare
$$-3 \cdot a + 5 \cdot b = 0.$$ Táto rovnica nám v podstate hovorí o
pomere, v ktorom sa fanúšikovia budú deliť. Vidno, že z tejto sústavy 2
informácie, ktoré by nám zaručili riešenie úlohy nedostaneme. Chceme
teda nájsť ďalšiu rovnicu, ktorá by nám pomohla túto úlohu vyriešiť. Je
ňou rovnica $a + b = 5\ 000\ 000$, keďže fanúšikov je spolu $5$
miliónov. V tomto momente niektoré riešenia pripustili aj, že
$a + b \leq 5\ 000\ 000$, čo je tiež pekná úvaha, ktorú tu v krátkosti
rozoberieme tiež.

Ak $a + b \leq 5\ 000\ 000$, tak podľa $-3 \cdot a + 5 \cdot b = 0$
vieme, že $a:b=5:3$, teda počet fanúšikov bude v tvare $8k$, kde
$k\in \mathbb{N}:8k\leq 5\ 000\ 000$. Potom riešenie bude v tejto
situácií také, že tím Kolosálnych Matických Sliziniakov má $5k$ a tím
Katastrofálne Mizerných Salamandier má $3k$ fanúšikov, pričom
$k\in \mathbb{N}:8k\leq 5\ 000\ 000$.

Vráťme sa však späť ku situácií, ktorá sa vyskytovala výrazne častejšie
a tiež je správnym riešením, teda že $a + b = 5\ 000\ 000$. Zostáva nám
v tom momente vyriešiť len sústavu rovníc $$a + b = 5\ 000\ 000,$$
$$5 \cdot b = 3 \cdot a.$$ Vynásobením prvej rovnice piatimi a následným
dosadením za $5 \cdot b$ z druhej rovnice dostaneme, že $a=3\ 125\ 000$
a následným dosadením do jednej z pôvodných rovníc dostaneme, že
$b=1\ 875\ 000$. Môžeme ešte skontrolovať, či máme správne riešenie,
teda
$3\ 125\ 000 - 3\ 125\ 000 \cdot 0,03 + 1\ 875\ 000 \cdot 0,05=3\ 125\ 000 - 93\ 750 +93\ 750=3\ 125\ 000$
a
$1\ 875\ 000 - 1\ 875\ 000 \cdot 0,05 + 3\ 125\ 000 \cdot 0,03=3\ 125\ 000 - 93\ 750 +93\ 750=1\ 875\ 000$.
",1
f03f6b70acd0cfe9,kms,"Keď Jožo v noci nevie zaspať, počíta svoje obľúbené prvočísla. Prvočíslo
$p$ sa nazýva *Jožovo obľúbené*, ak preň existuje prirodzené číslo $k$,
pre ktoré platí, že $p$ delí $k^{3}+6$. Ukážte, že nech by sa Jožo
snažil ako chcel, všetky svoje obľúbené prvočísla by sa mu spočítať
nepodarilo. Inak povedané, dokážte, že Jožovych obľúbených prvočísel je
nekonečne veľa.
","Zamyslime sa, akým smerom môže dôkaz úlohy postupovať. Môžeme sa pokúsiť
nájsť spôsob, ako systematicky nachádzať obľúbené prvočísla a ukázať, že
budeme dostávať nové a nové prvočísla. Ďalšia z možností, čo prichádza
do úvahy je postupovať sporom -- predpokladať, že obľúbených prvočísel
je konečne veľa (teda si ich môžeme vypísať do zoznamu) a ukázať, že
existuje neoznačené obľúbené prvočíslo.

Poďme dokázať úlohu sporom. Nech sú všetky obľúbené prvočísla
$p_1,\ p_2,\ \dots,\ p_n$. Aby sme dostali spor, chceme nájsť $k$ také,
že výraz $k^3+6$ má (prvočíselného) deliteľa rôzneho od
$p_1,\ p_2,\ \dots,\ p_n$.

Ako vieme zabezpečiť, aby $p_i$ nedelilo $k^3+6$? Zvolíme $k$ také, aby
bolo deliteľné $p_i$. Ak $p_i$ delí $k^3$ a nedelí $6$, tak $p_i$ nedelí
$k^3+6$ (rozmyslite si).

Teda, ak zvolíme $k=p_1p_2\dots p_n$ (vynechajme odtiaľ $p_i=2,3$), tak
$k^3+6$ nebude deliteľné žiadnym prvočíslom $p_i$ rôznym od $2$ a $3$.
Ostáva nám doriešiť deliteľnosť dvomi a tromi. Môžeme si všimnúť, že
keďže $2$, $3$ delia $6$ a nedelia $k$, tak nedelia ani $k^3+6$. Tým
pádom $k^3+6$ je deliteľné inými prvočíslami ako
$p_1,\ p_2,\ \dots,\ p_n$, čo je spor. Ukázali sme, že Jožových
obľúbených prvočísel je nekonečne veľa.
",6
0275b172bdda4b61,kms,"Na plániku je $2000$ miest a medzi niektorými z nich je priama letecká
linka. Pre každé mesto $A$ je počet miest spojených s mestom $A$ priamou
leteckou linkou rovný jednému z čísel $1$, $2$, $4$, $8$, ...$1024.$
Nech $S(A)$ je počet ciest z mesta $A$ do iných miest (rôznych od $A$) s
najviac jedným medzipristátím. Nezabudnite, že z mesta $A$ do mesta $B$
môže viesť aj niekoľko rôznych ciest, ktoré musíme do $S(A)$ započítať.
Dokážte, že keď sčítame $S(A)$ všetkých miest, tak nám nemôže vyjsť
$10\ 000.$
","Úspech slávil najmä prístup, v ktorom ste sa na letecké linky pozreli z
nadhľadu a uvedomili si, že čo to vlastne súčet všetkých $S(A)$ je. Ale
začnime pekne po poriadku. $S(A)$ je počet liniek z mesta $A$ do iných
miest s najviac jedným medzipristátim, čiže je to počet priamych liniek
(označme si $P(A)$) plus počet liniek, ktoré začínajú v $A$, idú cez
suseda $A$ a nekončia v $A$.

Súčet všetkých $S(A)$ sa skladá zo súčtu všetkých priamych liniek a zo
súčtu všetkých liniek s jedným medzipristátim. Súčet všetkých priamych
liniek je $P(A_1)+P(A_2)+\dots +P(A_{2000})$, lebo z každého $A_i$ mesta
môžeme letieť práve $P(A_i)$ spôsobmi. Teraz spočítame počet ciest s
jedným medzipristátim. Ak je mesto medzipristátia A, tak máme $P(A)$
spôsobov ako sme do neho mohli priletieť (lebo s toľkými má priame
spojenie) a $P(A)-1$ spôsobmi môžme z neho odísť (do mesta odkiaľ sme
prileteli sa už nemôžme vrátiť).

Súčet všetkých $S(A) = P(A_1)+P(A_2)+\dots       
 +P(A_{2000}) + P(A_1)(P(A_1)-1)+P(A_2)(P(A_2)-1)+\dots +P(A_{2000})(P(A_{2000})-1) = P(A_1)^2 +P(A_2)^2+\dots  +P(A_{2000})^2$.

Takže už vieme, aký je súčet všetkých $S(A)$. Teraz nám už ostáva len
dokázať, že prečo to nemôže byť práve $10000$. Na to použijeme
informáciu zo zadania, ktorú sme ešte nepoužili. (Rada: ak vyriešite
úlohu bez toho, aby ste použili nejakú časť zadania, tak sa nad tým vždy
radšej ešte raz zamyslite :) ) Vieme totiž, že $P(A)$ je mocninou $2$.
Čiže aj $P(A)^2$ je mocninou $4$. A keďže mocniny $4$ dávajú po delení
tromi vždy zvyšok $1$, tak súčet 2000 $P(A)^2$ bude dávať zvyšok po
delení tromi $2000$ krát $1 \equiv 2 (mod 3)$. Lenže $10000$ dáva zvyšok
$1$ po delení tromi a tak súčet všetkých $S(A)$ nemôže byť $10000$.
Q.E.D.

Deliteľnosť je veľmi často dôvod, prečo sa niečo nedá. Zaujímavé zvyšky
nedávajú len mocniny štvorky. Najčastejšie sa používajú pri štvorcoch
prirodzených čísel a to zvyšky po delení tromi a štyrmi, taktiež aj
mocniny dvojky, ale vyskytujú sa aj úlohy kde kľúč k riešeniu je
deliteľnosť číslom $5$, $8$ alebo nebodaj i $73$ :)
",7
521a107520e3ac80,kms,"Pamätáte si ešte, ako sme vám na sústredeniach vždy hovorili, že príde
Mojo a bude Náboj? Hádam hej, veď to už celkom zľudovelo. Skúsme to
teraz trochu pozmeniť. Namiesto Náboja budeme mať nekonečne veľa
konečných postupností núl a jednotiek, ktoré označíme
$a_1,a_2,a_3,\dots$ Začneme s $a_1=0$. Príde Mojo a postupne bude
vytvárať ďalšie členy tejto postupnosti, a to tak, že si na papier
napíše poslednú zatiaľ vytvorenú postupnosť, $a_i$, dvakrát za sebou,
ale keď ju bude písať druhýkrát, tak namiesto núl bude písať jednotky a
namiesto jednotiek nuly. Takto dostane postupnosť $a_{i+1}$ a tak isto
postupuje ďalej. Prvé štyri členy teda budú
$$a_1=0,\ a_2=01,\  a_3=0110,\ a_4=01101001.$$ Keď Mojo bude opakovať
tento proces donekonečna, dostane postupnosť $a=0110100110010110\dots$
Dokážte, že desatinné číslo $0.a$ nie je racionálne.[^1]

*Poznámka:* Zápis $0.a$ znamená, že nalepíme $a$ ako desatinnú časť
čísla za $0$.

[^1]: <https://sk.wikipedia.org/wiki/Racionálne_č%C3%ADslo>
","*Podľa Martina Kopčányho (upravené)*

Dokázať, že niečo je racionálne číslo, je ekvivalentné s nájdením
periódy v desatinnom rozvoji. Dokázanie, že niečo nie je racionálne, je
ekvivalentné s dokázaním, že taká perióda neexistuje. Dokážeme, že
žiadna taká perióda nemôže existovať.

Uvažujme nasledujúce dve operácie a dva pojmy. Nech $p$ je číslo zložené
z núl a jednotiek. Operácia $p^s$ predstavuje číslo $p$ napísané odzadu.
Číslo $p$ je symetrické (t. j. palindróm[^1]), ak platí $p^s=p$.
Operáciou $p^i$ dostaneme inverzné číslo k číslu $p$, to je také, ktoré
sa napíše z čísla $p$ vymenením $0$ za $1$ a naopak. Antisymetrické
číslo je také, pre ktoré platí $p^{is}=p$. Na poradí operátorov $i$ a
$s$ nezáleží. Znakom $|$ označíme spojenie čísel za seba. Rozmyslime si,
že $(a|b)^i=a^i|b^i$, $(a|b)^s=b^s|a^s$.

Všimnime si, že číslo $a_2$ je antisymetrické číslo, $a_3$ je symetrické
číslo a $a_4$ je antisymetrické číslo. Pre indukciu predpokladajme, že
$a_{2k-1}$ je symetrické číslo a $a_{2k-2}$ je antisymetrické číslo,
potom
$$(a_{2k})^{is} = (a_{2k-1}|a_{2k-1}^i)^{is} =(a_{2k-1}^i|a_{2k-1})^s=a_{2k-1}^s|a_{2k-1}^{is}=a_{2k-1}|a_{2k-1}^i=a_{2k},$$
čiže $a_{2k}$ je antisymetrické číslo za využitého predpokladu, že
$a_{2k-1}$ je symetrické. Ak $a_{2k}$ je antisymetrické číslo, potom
$$a_{2k+1}^s = (a_{2k} | a_{2k}^i)^s = a_{2k}^{is}|a_{2k}^{s}=a_{2k}|a_{2k}^{i}=a_{2k+1},$$
tak $a_{2k+1}$ je symetrické číslo za využitia antisymetrickosti
$a_{2k}^{is}=a_{2k}$, resp. $a_{2k}^{s}=a_{2k}^i$.

Označme $p$ periódu dĺžky $d$. Taktiež vieme, že ak perióda existuje,
musí niekde začať a jej začiatok si môžeme definovať na ľubovoľný iný
neskorší člen postupnosti. Pre názornú ukážku
$0.\overline{17} = 0.1\overline{71}$.

Môžeme predpokladať, že existuje $a_{2i-1}$ také, že
$a_{2i-1} = 0110\dots p$. Potom
$a_{2i}=0110 \ldots p | p\ldots=a_{2i-1}| p\ldots$. Keďže
$a_{2i-1}^s=a_{2i-1}$ je symetrické, taktiež vieme, že číslo
$$a_{2i}=a_{2i-1}|a_{2i-1}^i=a_{2i-1}|a_{2i-1}^{si} = a_{2i-1} | (0110\dots p)^{si} = a_{2i-1} | (p^s\dots 0110)^i = a_{2i-1} | p^{si}\dots 1001.$$
Za $a_{2i-1}$ nasleduje $p^{si}$, ale zároveň to musí byť rovné $p$,
takže $p=p^{si}$ je antisymetrické číslo.

Ak je dĺžka čísla $p$ nepárna, t. j. $d=2k+1$, tak stredná cifra čísla
$p$ a $p^{is}$ sú rôzne, a keďže musí platiť $p=p^{is}$, tak dostávame
spor.

Ak je dĺžka párna, uvažujme následujúcu postupnosť $A=01$, $B=10$ a
$b_2 =AB$, $b_3=ABBA$ a tak ďalej. Číslo $b_n$ má rovnaký tvar ako
$a_n$, len namiesto $0$, $1$ máme $A$, $B$. Keď však dosadíme $A=01$,
$B=10$, dostaneme $b_n=a_{n+1}$. Dôkaz indukciou, pre $n=1$ platí
$b_1=A=01=a_2$. Ďalej $$b_n=b_{n-1}|b_{n-1}^i=a_n|a_{n}^i=a^{n+1}.$$

Označme desatinné číslo $0.b$, ktoré má za desatinnou čiarkou znaky $A$,
$B$ namiesto $0$, $1$. Perióda $p$ je zvolená tak, že začína na nepárnej
pozícii. Preto pozostáva z úsekov dĺžky $2$, ktoré sú $A$ alebo $B$. To
znamená, že $0.b$ je periodické s dĺžkou periódy $d/2$. Lenže $0.b$ je
zároveň len prepísané $0.a$, kde píšeme $A$, $B$ namiesto $0$, $1$.
Takže $0.a$ je periodické aj s periódou dĺžky $d/2$. Avšak periódu $p$
sme si mohli zvoliť najkratšiu možnú, a dostali sme kratšiu periódu ako
$p$ dĺžky $d/2$, čo je spor.

Preto taká perióda nemôže existovať a číslo $0.a$ nie je racionálne.

[^1]: *Známymi palindrómami sú napríklad kobyla ma malý bok, Alomomola,
    aktivitka.*
",7
122f6fccb9ec95fb,kms,"Viacnásobné obliehania nevyhovovali nikomu. Bolo preto prirodzené, že
kráľovná potrebovala nájsť rozumné riešenie tejto situácie. A tak sa
stalo, že poverila svojich troch najlepších pomocníkov Kubka, Mariánosza
a Slava, aby jej našli všetky možné riešenia. Potom by si už sama vedela
poľahky vybrať to najlepšie z nich.

Nájdite všetky prirodzené čísla $n$ také, že rovnica
$$\frac{1}{x}+\frac{1}{y}=\frac{1}{n}$$ má práve $2019$ riešení tvaru
$(x,y)$, kde $x$ a $y$ sú prirodzené čísla také, že $x\geq y$.
","Začnime jednoducho - vynásobme rovnicu všetkými menovateľmi. Dostávame
$n(x+y)=xy.$ Označme $\delta=NSD(x,y)$. Ďalej označme
$$a=\frac{x}{\delta}, \quad b=\frac{y}{\delta}, \quad  c=\frac{n}{ab}.$$

**Lema.** $a,b,c$ sú celé čísla.

**Dôkaz lemy.** $a,b$ sú zjavne celé. Čo sa týka $c$, máme
$$\begin{align*}
    n(x+y)&=xy ,\\
    n\delta (a+b)&=(\delta a)(\delta b) ,\\
    n(a+b)&=ab\delta.
\end{align*}$$ Vieme ale že $a,b$ sú nesúdeliteľné, a teda
$a \nmid (a+b) \Rightarrow a\mid n.$ Obdobne $b\mid n$, a aj spolu
$ab \mid n$.

Hľadajme počet všetkých prirodzených trojíc $a,b,c$ takých, že spĺňajú
nasledujúce podmienky: $$\begin{equation}
abc=n, \quad NSD(a,b)=1, \quad a\geq b.
\label{aaa}
\end{equation}$$ **Lema.** Pre každú trojicu čísel $a,b,c$ spĺňajúcu
podmienky [\[aaa\]](#aaa){reference-type=""eqref"" reference=""aaa""}
existuje práve jedna dvojica čísel $x,y$ spĺňajúca zadanie. Opačne tiež,
pre každé $x,y$ spĺňajúce zadanie existuje práve jedna trojica $a,b,c$.
Teda je ekvivalentné počítať počet trojíc $a,b,c$ spĺňajúcich
[\[aaa\]](#aaa){reference-type=""eqref"" reference=""aaa""} ako počítať
počet dvojíc $x,y$ spĺňajúcich zadanie.

**Dôkaz lemy.** Platí
$$\frac{1}{a\delta}+ \frac{1}{b\delta}= \frac{1}{abc} \iff \delta=(a+b)c.$$

Stačí zvoliť $x=a\delta=a(a+b)c, \quad y=b\delta=b(a+b)c$. Opačne,
triviálne vieme že $x,y$ jednoznačne určujú trojicu $a,b,c$. Takže
existuje jednoznačné prepojenie medzi $a,b,c$ a $x,y$.

Čo sme tým získali a čo sme vlastne spravili? Zjednodušili sme si
zadanie tak, aby sme dostali nesúdeliteľné čísla $a,b$, u ktorých vieme
ľahko počítať súčin -- sledujte ďalej. Hľadajme teda koľko trojíc
$a,b,c$ spĺňajúcich [\[aaa\]](#aaa){reference-type=""eqref""
reference=""aaa""} existuje. Uvažujme prvočíselné rozklady. Označme

- $n=p_1^{N_1}\cdots p_k^{N_k},$

- $a=p_1^{\alpha_1}\cdots p_k^{\alpha_k},$

- $b=p_1^{\beta_1}\cdots p_k^{\beta_1},$

- $c=p_1^{\gamma_1}\cdots p_k^{\gamma_1}.$

Z prvej podmienky v [\[aaa\]](#aaa){reference-type=""eqref""
reference=""aaa""} musí platiť $N_i=\alpha_i+\beta_i+\gamma_i$, z druhej
podmienky musí byť bud $\alpha_i=0$ alebo $\beta_i=0$. Tretiu podmienku
využijeme neskôr aby sme iba vydelili počet riešení dvoma.

Nech je **dané** $n$ (a teda dané $N_1$). Ľubovoľne si zvoľme
$\alpha_1\leq N_1$. Na to máme presne $N_1+1$ možností. Ak
$\alpha_1\neq 0$, tak máme jednoznačne určené aj
$\beta_1=0, \gamma_1=N_1-\alpha_1$. Ak $\alpha_1 = 0$, tak máme $N_1+1$
možností čo môže byť $\beta_1\leq N_1$. Takže $N_1+1$ možností pre
$\alpha_1$, $N_1+1$ možností pre $\beta_1$, spolu $2N_1+2$ možností.
Pozor, možnosť že $\alpha_1=\beta_1=0$ sme započítali dvakrát, teda
celkový počet možností ako sa môžu pokombiť mocniny pri $p_1$ je
$2N_1+1$.

Obdobne pre $p_2, \dots, p_k$. Celkový počet možností bude teda
$(2N_1+1)(2N_2+1)\dots (2N_k+1)$. Týmto sme ale našli všetky možnosti,
nie len také kde $a \geq b$. Ak $a=b$ tak musí zjavne byť $a=b=1$, $c=n$
a je to iba jedna možnosť. Pre zvyšné platí $a>b$. My sme ale započítali
v našich možnostiach aj tie, kde $b<a$, teda skutočný počet riešení bude

$$1+\frac{(2N_1+1)(2N_2+1)\dots (2N_k+1)-1}{2} = 2019$$
$$(2N_1+1)(2N_2+1)\dots (2N_k+1)=2\cdot(2019-1)+1=4037=11\cdot367$$

Nutne teda $N_3=\dots=N_k=0$, pretože súčin viac ako troch čísel nemôže
byť 4037. Čo mimo iné znamená že $n$ bude mať maximálne dva prvočíselné
delitele.

Ďalej $(2N_1+1)(2N_2+1)=11\cdot367$. Platí teda buď $N_2=0$ a
$N_1=2018$, alebo $N_1=5, N_2=183$. Ak si tieto čísla dáme do definície
čísla $n$, získame výsledok.

**Odpoveď:** Rovnica má 2019 riešení práve vtedy keď $n=p_1^{2018}$
alebo $n=p_1^5p_2^{183}$ pre ľubovoľné prvočísla $p_1,\, p_2$.
",8
863a9d6bda9dba2a,kms,"V krajine ďaleko, ďaleko za horami sú dve spoločnosti, ktoré sa rozhodli
spojiť sily a vytvoriť jednu veľkú firmu. Manažéri týchto spoločností sú
umiestnení na dvoch miestach $1000$ kilometrov od seba. Na úsečke medzi
nimi sa nachádza $n$ rôznych bodov, na ktorých sú umiestnení matematici.

Každú sekundu sa v rovnakom momente pohne každý matematik do stredu
úsečky spájajúcej jeho s najbližším matematikom alebo manažérom. Ak je
matematik rovnako vzdialený od dvoch ľudí, tak si vyberie, ktorým smerom
sa posunie. Ak sa náhodou vyskytnú dvaja matematici na rovnakom mieste,
mladší z nich je zastrašený jeho starším kolegom, a tak radšej zavesí
svoje povolanie matematika na klinec a navždy odíde.

Keď sa matematik dostane do vzdialenosti najviac $1$ meter od niektorého
manažéra, môže si s ním podať ruku (a keď je ďalej, tak nie). Pri
podávaní rúk sa nikto neposúva.

Ukážte, že bez ohľadu na rozhodnutia matematikov bude po konečnom počte
sekúnd každý zo zostávajúcich matematikov vzdialený nanajvýš $1$ meter
od niektorého manažéra, a teda si s ním bude môcť podať ruku.
","Úlohu budeme riešiť matematickou indukciou vzhľadom na počet
matematikov. Použijeme tú formu, pri ktorej predpokladáme, že úlohu
vieme vyriešiť pre všetky nižšie počty. Pre $0$ matematikov tvrdenie
triviálne platí. Najmenší počet matematikov, ktorý má význam uvažovať,
je $1$. V prípade že je daný matematik presne v strede, v prvej sekunde
si vyberie jedného manažéra, ku ktorému vykročí a následne sa k nemu
bude blížiť na polovičnú vzdialenosť, až kým k nemu v konečnom počte
krokov nepríde. To sa ale určite aspoň za $\log_2(500 000)$ krokov
stane. Ak nie je presne v strede, priebeh bude analogický až na to, že
manažér, ku ktorému sa začne hneď na začiatku približovať, je dopredu
určený, keďže je najbližšie. Týmto je prvý krok indukcie dokázaný.

Predpokladajme teraz, že danú úlohu vieme vyriešiť pre $a<n$ matematikov
a poďme sa pozrieť na prípad, kedy je matematikov $n$. Indukcia je v
tomto prípade užitočná preto, že akonáhle eliminujeme aspoň jedného
matematika, tvrdenie vieme z indukcie prehlásiť za dokázané.

Najprv uvažujme postupnosť $1<m$ matematikov. Tí majú medzi sebou $m-1$
medzier. To je iba $m-1$ pozícií, kam sa môžu pohnúť, keďže vždy idú do
stredu nejakej medzery. Takže ak sa najľavejší matematik rozhodne ísť
doprava a najpravejší doľava, tak z Dirichletovho princípu sa aspoň $2$
matematici stretnú, čím celkový počet matematikov klesne a úlohu nám
dorieši indukčný predpoklad.

Takže v žiadnom kroku neexistuje úsek, na ktorého koncoch by sa
matematici rozhodli ísť proti sebe. Zoberme prvého matematika zľava,
ktorý sa rozhodol vykročiť doprava a nazvime ho Jožko. Ak taký
neexistuje, tak Jožkom nazvime manažéra. Dôkaz prebehne rovnako - všetci
matematici pred Jožkom šli prvý krok doľava, Jožko a tí za ním doprava.
To nám garantuje, že postupnosť vzdialeností medzi matematikmi až po
Jožka je neklesajúca. Ak by aspoň raz táto postupnosť klesla, tak
vzdialenosť $k$-teho od $(k+1)$-vého matematika je menšia ako $k$-teho
od $(k-1)$-vého, a teda $k$-ty matematik by musel spraviť krok doprava.
Keďže je pred Jožkom, tak ide o spor. Podobne postupnosť vzdialeností
matematikov za Jožkom by musela byť nerastúca. Ak by aspoň raz vzrástla,
tak by sme mali matematika za Jožkom, ktorý musí spraviť krok doľava,
lebo od svojho ľavého suseda má menšiu medzeru ako od pravého. S Jožkom
by však vytvorili škripec, kvôli ktorému by sa aspoň dáky matematik
medzi nimi stretol s iným a úlohu by nám doriešil indukčný predpoklad.
Všimnime si, že nerastúcosť a neklesajúcosť týchto postupností sa po
kroku nezmení.

Jožko týmto stratil možnosť ísť doľava (aj keď predtým ju nemusel nutne
mať), jeho vzdialenosť od matematika pred ním sa zväčšila (triviálne) a
vzdialenosť od matematika za ním sa zmenšila alebo nezmenila. Je to
preto, že ak bol od matematika za ním vzdialený o $d$, matematik za ním
bol od svojho pravého suseda vzdialený maximálne o $d$ (už sme si
ukázali, že ide o nerastúcu postupnosť). Jožko sa teda pohol o
$\frac d2$ doprava a matematik za ním o maximálne $\frac d2$ doprava, a
teda ich vzdialenosť sa nezväčšila. Uvedomme si, že sa už nikdy
nezväčší. Keďže každý matematik, ktorý je vpravo od Jožka, má pravého
matematika bližšie alebo rovnako ďaleko ako ľavého, tak jeho posun
doprava je nanajvýš rovnako veľký (polovica nanajvýš rovnakej
vzdialenosti) ako posun jeho ľavého kamaráta doprava, takže sa jeho
vzdialenosť od ľavého kamaráta nezväčší. Teoreticky by sa tá vzdialenosť
mohla zmenšiť natoľko, že by musel spraviť krok doľava, ale to by nám
vznikol škripec a úlohu by nám doriešil indukčný predpoklad. Takže
matematici v nerastúcich rozostupoch pekne kráčajú k svojmu manažérovi
alebo sa vrhajú do pazúrov indukčného predpokladu.

Takže Jožko a všetci za ním pôjdu doprava a tí pred ním úplne rovnako
doľava. Ostáva si rozmyslieť, či niekedy dôjdu do cieľa. Najprv je
matematikov iba konečný počet, takže existuje ten, ktorý je najbližšie
pravému manažérovi. Ten sebavedomo skracuje vzdialenosť medzi sebou a
manažérom na polovicu, až kým dôjde do vzdialenosti $0.5$ metra, čo
určite vie, lebo nech začíname s ľubovoľným $x$, tak vieme nájsť $n$
dosť veľké, že $\frac x{2^n}$ bude menej ako $0.5$. Druhý matematik
zľava síce neskracuje vzdialenosť priamo k manažérovi, ale k prvému
matematikovi. Ten je však v konečnom čase za métou $0.5$ m od manažéra.
Teda druhý matematik sa k manažérovi začne približovať aspoň tak rýchlo,
akoby delil vzdialenosť medzi sebou a $0.5$ m na polku, preto po nejakom
čase bude $\frac14$ m od $\frac12$ m, čo je $0.75$ m od manažéra. Tretí
matematik začne poliť svoju vzdialenosť od $0.75$ m od manažéra, až sa
dostane na $\frac18$ na od $\frac14$ m od $\frac12$ m. A tak ďalej.
Všimnime si, že všetci sa takýmto spôsobom do toho $1$ m zmestia :).
",9
46bc2b2a663cf85f,kms,"Mati pochopil, že sa s Marekom nemôže porovnávať, a tak túto úlohu
prenechal na Teri.

Teri porovnáva Matiho a Mareka, ktorí si za svojich reprezentantov
zvolili dve nezáporné reálne čísla $x$, $y$ také, že $x+y=2$. Dokážte,
že $$x^2 y^2 (x^2+y^2) \leq 2.$$
","Na začiatok si všimnime, že nejakým spôsobom by sme z rovnice $x+y=2$
chceli dostať jednu premennú a tú dosadiť do nerovnice. Chceme to ale
urobiť tak šikovne, aby sa nám tam aj čosi vykrátilo alebo sčítalo na
nulu. Chceme teda skúsiť použiť nejaký vzorec na úpravu kvadratického
výrazu, pričom členy veľmi rýchlo ubúdajú výrazu
$(a+b)\cdot(a-b)=a^2-b^2$. Vhodnou substitúciou sa teda javí
$$x=1+t,$$$$y=1-t,$$kde $t\in\langle-1;1\rangle$. Dosadením potom
dostaneme $$\begin{align*}
(1+t)^2\cdot(1-t)^2\cdot((1+t)^2+(1-t)^2)&=(1-t^2)^2\cdot(1+2t+t^2+1-2t+t^2)=(1-t^2)\cdot(1-t^2)\cdot(2+2t^2)=\\
&=2\cdot(1-t^2)\cdot(1-t^2)\cdot(1+t^2)=2\cdot(1-t^2)\cdot(1-t^4).
\end{align*}$$ Teraz si všimnime, že $t\in\langle-1;1\rangle$. To
znamená, $0\leq t^2 \leq 1,0\leq t^4 \leq 1$ (všimnime si, že vďaka
párnej mocnine je znamienko irelevantné), teda že
$0\leq 1-t^2 \leq 1,0\leq 1-t^4 \leq 1$ a teda že
$2\cdot(1-t^2)\cdot(1-t^4)\leq 2\cdot 1\cdot 1=2$, čo sme aj chceli
dokázať.
",5
312fcd31728ec9ca,kms,"Po takom kvalitnom vystrašení sa vedúci rozhodli vrátiť naspäť na chatu,
lebo už sa začalo stmievať. Čakala na nich ale jedna veľká nerovnosť na
ceste. Nerovnosť na ceste bola veľmi špecifická.

Kladné reálne čísla $x_1$ až $x_n$ spĺňajú $x_1 x_2 \dots x_n=1$.
Dokážte, že

$$\{x_1\}+\{x_2\}+ \cdots + \{x_n\}<\frac{2n-1}{2},$$

kde $\{ x \}$ značí desatinnú časť čísla $x$.
","V tomto riešení budeme postupovať sporom. Predpokladajme teda, že
existuje postupnosť kladných reálnych čísel $x_1$ až $x_n$ s vlastnosťou
$x_1 x_2 \dots x_n=1$ taká, že
$\{x_1\}+\{x_2\}+ \cdots + \{x_n\}\ge n-0.5.$ Našim cieľom bude nájsť
alternatívnu postupnosť $y_1, \dots, y_n$ takú, že
$y_1 y_2 \dots y_n=1$,
$\{x_1\}+\{x_2\}+ \cdots + \{x_n\}\le \{y_1\}+\{y_2\}+ \cdots + \{y_n\}$,
a predsa budeme vedieť dokázať, že
$\{y_1\}+\{y_2\}+ \cdots + \{y_n\}<n-0.5$. To bude, samozrejme, spor. V
rámci riešenia budeme robiť dynamické zmeny v postupnosti
$x_1, \dots, x_n$, ale vždy budeme pod $x$-ami označovať našu najnovšie
zmenenú postupnosť. Každá zmena, ktorú v našej postupnosti spravíme,
bude zvyšovať aktuálny súčet $\{x_1\}+\{x_2\}+ \cdots + \{x_n\}$,
zachovávajúc pritom rovnosť $x_1 x_2 \dots x_n=1$ a zároveň bude našu
postupnosť $x$-ov zjednodušovať. Takto si zaručíme, že finálna
postupnosť bude mať aspoň taký súčet desatinných častí ako pôvodná a
zároveň o nej budeme vedieť ukázať dokazované tvrdenie.

Prvá výhoda (nie, že by sme ju nejak nutne potrebovali, ale bude sa
argumentovať jednoduchšie), ktorú máme z nášho sporného predpokladu je,
že všetky čísla musia mať desatinnú časť ostro väčšiu ako $0.5$, ináč by
táto postupnosť rovno jasne porušovala dokazovanú vlastnosť. Prvá zmena,
ktorú spáchame na našej postupnosti je, že sa zbavíme všetkých čísel
väčších rovných 2. Vezmime si ľubovoľné takéto číslo a prepíšme jeho
celú časť z toho, čo je, na $1$. Týmto zjavne nezmeníme súčet
desatinných častí, ale znížime súčin. Teraz vezmime čísla $<1$ a
postupne ich zväčšujme tak, aby boli stále ostro menšie ako $1$, ale aby
vyrovnali súčin $x_1 x_2 \dots x_n$ späť na 1. V prvom rade, toto
rozhodne môžeme spraviť, lebo určite máme aspoň jedno číslo ostro väčšie
ako jeden a kým také máme, tak musíme mať aj čísla menšie ako 1 (súčin
je aktuálne nanajvýš 1). Akonáhle dorovnáme súčin, pokračujeme týmto
krokom až kým sa nezbavíme všetkých čísel $\ge 2$.

Teraz si zafixujme ľubovoľné číslo $>1$ a nazvime si ho $b$. Toto číslo
zároveň vieme napísať ako $1+c$, kde vieme, že $0.5<c<1$. Okrem toho si
zafixujme najmenšie existujúce číslo ($<1$) a nazvime si ho $a$. V
najbližších krokoch vezmeme všetky ostatné čísla $<1$ okrem $a$ a
urobíme nasledujúcu zmenu: vezmeme si dané číslo, nech je to $d$, a
vymeníme ho za číslo $1-\varepsilon$, kde $\varepsilon$ je nejaké veľmi
veľmi malé číslo[^1]. Ako veľmi malé toto číslo musí byť zistíme neskôr,
ale zatiaľ nech je tak malé, že platí $\varepsilon<1-\{x_i\}$ pre všetky
indexy $i$. Toto nám zaručí, že akékoľvek $d$ budeme meniť za
$1-\varepsilon$, zväčšíme ho. Hneď po tejto operácií vezmeme $a$ a
zmenšíme ho tak, aby sme celkový súčin všetkých čísel dostali späť na 1.
Kľúčové je, že touto operáciou sa zvýši súčet desatinných častí. Prečo?
V prvom rade -- kladné čísla menšie ako jeden sú rovné svojej desatinnej
časti. V druhom rade, nech platí pre kladné $u,v$, že $ad=(a-u)(d+v).$
Potom očividne $$u=\frac{av}{d+v}<v.$$ Teda $a$ musíme na zachovanie
súčinu znížiť o menej, ako $d$ zvýšiť.

Nech sme takto zmenili všetky čísla $<1$ okrem $a$ na $1-\varepsilon$.
Teraz si uvedomme, že očividne $b$ vlastne môže byť jediné číslo $>1$.
Ak by sme mali totiž ešte jedno ďalšie (a my vieme že to číslo musí
dokonca byť $>1.5$), potom očividne po voľbe dostatočne malého
$\varepsilon$ je vidno, že $a<0.5$, aby platilo $x_1 x_2 \dots x_n=1$.
To by však bol spor.

Máme teda $n-2$ (áno, toto pokojne môže byť aj 0 ak $n=2$) čísel rovných
presne $1-\varepsilon$ a potom máme $a$ a $b=1+c$. Teraz už nám stačí
iba ukázať, že po voľbe dostatočne malého $\varepsilon$ vieme dokázať
požadované tvrdenie. Vieme, že
$$ab=\frac{1}{(1-\varepsilon)^{n-2}}:=1+\delta.$$

Vidíme, že $\delta\ge0$. Zároveň, ak $\delta>0$, potom vieme zvoliť
$\varepsilon$ tak, aby $\delta$ bolo tak malé, ako len potrebujeme. Ako
malé ho potrebujeme? Chceme v podstate dokázať $a+b=a+1+c<1+1.5$ (takto
už samotné $a, b$ porušia našu nerovnosť a ostatné členy $1-\varepsilon$
to nemôžu vykompenzovať). Spravme substitúciu
$a=\frac{1+\delta}{b}=\frac{1+\delta}{1+c}$ a prenásobme $1+c$. Po
ekvivalentných úpravách dostaneme $$\delta<0.5+0.5c-c^2=-(c-1)(c+0.5).$$

Táto funkcia dosahuje kladné hodnoty pre $-0.5<c<1,$ čo vieme, že $c$
spĺňa. Preto pre ľubovoľné takéto $c$, vieme si my zvoliť $\delta$ ako
jednoducho kladné číslo ešte menšie ako $-(c-1)(c+0.5)$ a na základe
toho potom aj $\varepsilon$. Ukázali sme týmto, že
$\{x_1\}+\{x_2\}+ \cdots + \{x_n\}<n-0.5$, čo je spor s pôvodným
predpokladom o pôvodnej spornej postupnosti.

[^1]: Uvažovať nejaké veľmi malé $\varepsilon$ je veľmi bežné v dôkazoch
    mnohých vysokoškolských matematických tvrdení a mnohí prváci na
    matfyze majú preto o $\varepsilon$ nočné mory.
",9
eb1d293295711ff6,kms,"Môj problém spočíva v tom, že neviem, kedy ukončiť vetu, pretože sa v
nej vždy točím do kruhu, ako v prípade trojuholníka $ABC$, ktorého
vpísaná kružnica sa dotýka strán $AB$ a $AC$ postupne v bodoch $D$ a $E$
a ktorého pripísaná kružnica k strane $BC$ sa priamok $AB$ a $AC$ dotýka
postupne v bodoch $F$ a $G$, pričom osi vnútorných uhlov
$\sphericalangle CBA$ a $\sphericalangle ACB$ pretínajú priamku $DE$ v
bodoch $X$ a $Y$, a osi tých istých vonkajších uhlov pretínajú priamku
$FG$ v bodoch $Z$ a $W$, čo ma núti dať vám za úlohu dokázať, že
$X,\, Y,\, Z$ a $W$ ležia na kružnici.
","V zadaní máme kružnicu vpísanú a pripísanú trojuholníku $ABC$, ako aj
osi uhlov tohto trojuholníka, na ktorých stredy spomínaných kružníc
ležia. Vyzerá to tak, že budú pomerne dôležité v riešení, poďme si ich
teda označiť -- stred kružnice vpísanej trojuholníku $ABC$ označme ako
$I$ a stred kružnice pripísanej k strane $BC$ trojuholníka $ABC$ označme
ako $E_a$.

Všimnime si, že naše body nám tvoria dve skupinky, a to

1.  body týkajúce sa kružnice vpísanej -- $A, B, C, I, D, E, X, Y$,

2.  body týkajúce sa kružnice pripísanej -- $A, B, C, E_a, F, G, Z, W$,

pričom tieto dve skupinky nemajú medzi sebou až tak veľa prepojení.
Skúsme teda skúmať tieto skupinky oddelene -- obrázky budú prehľadnejšie
a ľahšie budeme vidieť, čo sa nám v nich deje.

### Body súvisiace s vpísanou kružnicou {#body-súvisiace-s-vpísanou-kružnicou .unnumbered}

Keďže kružnica vpísaná $ABC$ sa dotýka strany $AB$ v bode $D$, musí byť
$DI$ kolmé na $AB$. To ale znamená, že si bod $D$ vieme predefinovať
tak, že ide o pätu kolmice z bodu $I$ na stranu $AB$. Analogicky vieme
$E$ predefinovať ako pätu kolmice z $I$ na $AC$. To ale pre nás znamená,
že vpísanú kružnicu môžeme úplne zahodiť, čím si opäť sprehľadníme
obrázok.

Keďže $|\sphericalangle ADI|=|\sphericalangle AEI|=90^\circ$, je
štvoruholník $ADIE$ tetivový. Potom ale z obvodových uhlov nad tetivami
$DI$ a $EI$ a faktu, že $I$ leží na osi uhla $\sphericalangle BAC$ máme,
že
$|\sphericalangle IED|=|\sphericalangle IAD|=|\sphericalangle IAE|=|\sphericalangle IDE|$.
Ďalej si všimnime, že zo súčtu uhlov trojuholníka $ABC$ vieme dostať
$2\textcolor[RGB]{74, 111, 216}{\sphericalangle}+2\textcolor[RGB]{227, 159, 60}{\sphericalangle}+2\textcolor[RGB]{129, 143, 61}{\sphericalangle}=180^\circ\iff\textcolor[RGB]{74, 111, 216}{\sphericalangle}+\textcolor[RGB]{227, 159, 60}{\sphericalangle}+\textcolor[RGB]{129, 143, 61}{\sphericalangle}=90^\circ$.

Pozrime sa ďalej na trojuholník $BDX$. Aby sa jeho uhly nasčítali na
$180^\circ$, musí platiť $$\begin{equation*}
    |\sphericalangle BXD| = 180^\circ - |\sphericalangle BDX| - |\sphericalangle DBX| = 180^\circ - (90^\circ + \textcolor[RGB]{74, 111, 216}{\sphericalangle}) - \textcolor[RGB]{227, 159, 60}{\sphericalangle} = 90^\circ - \textcolor[RGB]{74, 111, 216}{\sphericalangle} - \textcolor[RGB]{227, 159, 60}{\sphericalangle} = \textcolor[RGB]{129, 143, 61}{\sphericalangle}.
\end{equation*}$$

To ale znamená, že
$|\sphericalangle EXI|=\textcolor[RGB]{129, 143, 61}{\sphericalangle}=|\sphericalangle ECI|$,
a teda z obvodových uhlov nad tetivou $EI$ máme, že $EICX$ je tetivový.
Potom ale
$|\sphericalangle BXC| = |\sphericalangle IXC|=|\sphericalangle IEC|=90^\circ$,
a teda $X$ leží na Tálesovej kružnici nad priemerom $BC$.

To, že aj $Y$ leží na Tálesovej kružnici nad $BC$, ukážeme obdobne.
Pozrime sa na trojuholník $CEY$. Aby sa jeho uhly nasčítali na
$180^\circ$, musí platiť $$\begin{equation*}
    |\sphericalangle CYE| = 180^\circ - |\sphericalangle CEY| - |\sphericalangle ECY| = 180^\circ - (90^\circ + \textcolor[RGB]{74, 111, 216}{\sphericalangle}) - \textcolor[RGB]{129, 143, 61}{\sphericalangle} = 90^\circ - \textcolor[RGB]{74, 111, 216}{\sphericalangle} - \textcolor[RGB]{129, 143, 61}{\sphericalangle} = \textcolor[RGB]{227, 159, 60}{\sphericalangle}.
\end{equation*}$$

To ale znamená, že
$|\sphericalangle DYI|=180^\circ-\textcolor[RGB]{227, 159, 60}{\sphericalangle}=180^\circ-|\sphericalangle DBI|$,
a teda z obvodových uhlov nad tetivou $DI$ máme, že $BDYI$ je tetivový.
Potom ale
$|\sphericalangle BYC| = |\sphericalangle BYI|=|\sphericalangle BDI|=90^\circ$,
a teda aj $Y$ leží na Tálesovej kružnici nad priemerom $BC$.

No, a tým padli už skoro všetky podstatné myšlienky riešenia. Síce sme
sa ešte nepozreli na body pripísanej kružnice, no vpísaná a pripísaná
kružnica majú veľmi podobné vlastnosti. Môžeme sa teda domnievať, že ak
sa pokúsime zduplikovať vyššie uvedený postup aj pre body pripísanej
kružnice, podarí sa nám úlohu doriešiť. Poďme sa o to pokúsiť.

### Body súvisiace s pripísanou kružnicou {#body-súvisiace-s-pripísanou-kružnicou .unnumbered}

Keďže kružnica pripísaná k strane $BC$ sa dotýka priamky $AB$ v bode
$F$, musí byť $FE_a$ kolmé na $AB$. To ale znamená, že si bod $F$ vieme
predefinovať tak, že ide o pätu kolmice z bodu $E_a$ na stranu $AB$.
Analogicky vieme $G$ predefinovať ako pätu kolmice z $E_a$ na $AC$. To
ale pre nás znamená, že pripísanú kružnicu môžeme úplne zahodiť, čím si
opäť sprehľadníme obrázok.

Keďže $|\sphericalangle AFE_a|=|\sphericalangle AGE_a|=90^\circ$, je
štvoruholník $AFE_aG$ tetivový. Potom ale z obvodových uhlov nad
tetivami $FE_a$ a $GE_a$ a faktu, že $E_a$ leží na osi uhla
$\sphericalangle BAC$ máme, že
$|\sphericalangle E_aGF|=|\sphericalangle E_aAF|=|\sphericalangle E_aAG|=|\sphericalangle E_aFG|$.
Ďalej si všimnime, že zo súčtu uhlov trojuholníka $ABC$ vieme dostať
$2\textcolor[RGB]{74, 111, 216}{\sphericalangle}+(180^\circ-2\textcolor[RGB]{227, 159, 60}{\sphericalangle})+(180^\circ-2\textcolor[RGB]{129, 143, 61}{\sphericalangle)}=180^\circ\iff\textcolor[RGB]{227, 159, 60}{\sphericalangle}+\textcolor[RGB]{129, 143, 61}{\sphericalangle}-\textcolor[RGB]{74, 111, 216}{\sphericalangle}=90^\circ$.

Pozrime sa ďalej na trojuholník $BFZ$. Aby sa jeho uhly nasčítali na
$180^\circ$, musí platiť $$\begin{equation*}
    |\sphericalangle BZF| = 180^\circ - |\sphericalangle BFZ| - |\sphericalangle FBZ| = 180^\circ - (90^\circ - \textcolor[RGB]{74, 111, 216}{\sphericalangle}) - \textcolor[RGB]{227, 159, 60}{\sphericalangle} = 90^\circ + \textcolor[RGB]{74, 111, 216}{\sphericalangle} - \textcolor[RGB]{227, 159, 60}{\sphericalangle} = \textcolor[RGB]{129, 143, 61}{\sphericalangle}.
\end{equation*}$$

To ale znamená, že
$|\sphericalangle GZE_a|=\textcolor[RGB]{129, 143, 61}{\sphericalangle}=|\sphericalangle GCE_a|$,
a teda z obvodových uhlov nad tetivou $E_aG$ máme, že $CGE_aZ$ je
tetivový. Potom ale
$|\sphericalangle BZC| = 180^\circ-|\sphericalangle E_aZC|=180^\circ-|\sphericalangle E_aGC|=90^\circ$,
a teda $Z$ leží na Tálesovej kružnici nad priemerom $BC$.

To, že aj $W$ leží na Tálesovej kružnici nad $BC$, ukážeme obdobne.
Pozrime sa na trojuholník $CGW$. Aby sa jeho uhly nasčítali na
$180^\circ$, musí platiť $$\begin{equation*}
    |\sphericalangle CWG| = 180^\circ - |\sphericalangle CGW| - |\sphericalangle GCW| = 180^\circ - (90^\circ - \textcolor[RGB]{74, 111, 216}{\sphericalangle}) - \textcolor[RGB]{129, 143, 61}{\sphericalangle} = 90^\circ + \textcolor[RGB]{74, 111, 216}{\sphericalangle} - \textcolor[RGB]{129, 143, 61}{\sphericalangle} = \textcolor[RGB]{227, 159, 60}{\sphericalangle}.
\end{equation*}$$

To ale znamená, že
$|\sphericalangle FWE_a|=180^\circ-\textcolor[RGB]{227, 159, 60}{\sphericalangle}=180^\circ-|\sphericalangle FBE_a|$,
a teda z obvodových uhlov nad tetivou $FE_a$ máme, že $BFE_aW$ je
tetivový. Potom ale
$|\sphericalangle BWC| = 180^\circ-|\sphericalangle BWE_a|=180^\circ-|\sphericalangle BFE_a|=90^\circ$,
a teda aj $W$ leží na Tálesovej kružnici nad priemerom $BC$.

Máme teda, že $W,X,Y,Z$ ležia všetky na Tálesovej kružnici nad priemerom
$BC$, čo sme chceli dokázať.

### Čo ak by obrázok vyzeral inak? {#čo-ak-by-obrázok-vyzeral-inak .unnumbered}

Ak ste si porovnávali pasáže s bodmi vpísanej a pripísanej kružnice, asi
ste si všimli, že sú skoro rovnaké, až na pár detailov -- niekde sa
namiesto $\alpha$ dostalo $180^\circ-\alpha$. To bolo spôsobené tým, že
bod $I$ bol medzi $B$ a $X$, kdežto vzhľadom na $E_a$ sú $B$ a $Z$ na
rovnakej priamky. Môžete si preto premyslieť, že ak by bod $X$ ležal
vnútri úsečky $DE$ (resp. bod $Y$ mimo nej), tiež by sa nám takto mierne
pozmenil dôkaz, no fungoval by stále -- totiž, bod $X$ by síce prešiel
na druhú stranu bodu $E$, a teda by
$|\sphericalangle EXI|=180^\circ-\textcolor[RGB]{129, 143, 61}{\sphericalangle}$,
avšak prejde aj na druhú stranu tetivy $EI$, kvôli čomu sa prevráti cez
$180^\circ$ aj obvodový uhol.
",8
29c0cd3ef172e19f,kms,"Po Jožovi ostalo v KMS veľa roboty, medzi iným rozdeliť vedúcim
opravovanie riešení. Máme $n$ úloh, z každej $k$ riešení na opravovanie
a $k$ vedúcich KMS. Jožo pred odchodom, nestíhajúc, dal každému vedúcemu
$n$ náhodných riešení. Vedúci by chceli, aby to bolo rozdelené
*spravodlivo*, t. j. nech každý z nich opravuje práve jedno riešenie
z každej úlohy. Preto sa rozhodli, že si budú meniť riešenia. Dvaja
vedúci sú ochotní vymeniť riešenie za riešenie, ak každý z nich dostane
riešenie úlohy, z ktorej riešenie ešte nemá. Dokážte, že bez ohľadu na
to, ako boli na začiatku rozdané riešenia, si takýmito výmenami môžu
prerozdeliť riešenia spravodlivo.
","Nazvime stavom nejaké konkrétne rozdelenie riešení medzi vedúcich také,
že každý vedúci má $n$ riešení. Uvedomme si, že počet rôznych stavov,
ktoré môžu nastať, je konečný, pretože vedúcich, riešení a úloh je
konečný počet.

Náš cieľový stav je taký, že každý vedúci má $1$ riešenie z každej
úlohy. Označme si číslom $Z_i$, počet zlých riešení ktoré má $i$-ty
vedúci, teda rozdiel počtu riešení ($n$) a počtu rôznych úloh, ktoré má
$i$-ty vedúci. Číslom $Z$ označíme počet zlých riešení, ktoré majú
vedúci dokopy ($\sum_{i=0}^{n} Z_i$). Cieľový stav si vieme zadefinovať
tak, že $Z=0$ (rozmyslite si). Chceme dokázať, že v každom necieľovom
stave existuje výmena, ktorá zmenší $Z$, čím ukážeme, že vždy vieme
dosiahnuť cieľový stav.

Zoberme si vedúceho, ktorého $Z_i$ je najväčšie, teda toho, ktorý má
najviac zlých riešení a nazvime ho *smoliar*. Smoliar má najviac zlých
riešení, čo znamená, že má najmenší počet rôznych úloh. Z nejakej úlohy
má smoliar aspoň $2$ riešenia, povedzme si, že je to úloha 1 (nezáleží
na tom, ktorá je to presne). Keďže má aspoň $2$ riešenia úlohy 1, tak
existuje vedúci (volajme ho *antismoliar*), ktorému chýba riešenie
úlohy 1. Vieme, že $Z_{smoliar} \ge Z_{antismoliar}$. Z toho vyplýva, že
antismoliar má riešenie nejakej úlohy (nech je to úloha 2), ktoré
smoliarovi chýba (keďže má aspoň toľko rôznych úloh, koľko smoliar a
úlohu 1 nemá). Výmenou medzi smoliarom a antismoliarom úloh 1 a 2 sa
$Z_{smoliar}$ zmenší o $1$ a $Z_{antismoliar}$ sa buď zmenší o $1$ (ak
úlohu 2 mal viac krát) alebo zachová (ak úlohu 2 mal len raz). Teda sa
$Z$ zmenší o $1$ alebo $2$. Keďže v každom necieľovom stave existuje
vedúci, ktorý má $Z_i$ najväčšie, tak vždy vieme spraviť výmenu tak, aby
sa $Z$ zmenšilo, a teda postupne výmenami dosiahnuť cieľový stav.
",5
232282f6ae2d576f,kms,"Napíšme si čísla $1, 2,\dots ,n$ v ľubovoľnom poradí, každé práve raz.
Prvé z nich označme $a_1$, druhé $a_2$ a takto postupne až po posledné,
ktoré označíme $a_n$. Dokážte, že ak $n$ je nepárne, tak potom súčin
$(a_1 - 1)(a_2 - 2)(a_3 - 3) \cdots (a_n - n)$ je párne číslo.
","Našim cieľom je dokázať, že súčin $(a_1 - 1)$$(a_2 - 2)$ ...$(a_n - n)$
je párny. To platí vtedy, keď je aspoň jedna zátvorka párna. A kedy
platí toto? Rozdiel dvoch čísel je párny vtedy, keď je ich parita
rovnaká, teda obe musia byť párne alebo obe nepárne. Podobne, rozdiel
dvoch čísel je nepárny vtedy, keď je ich parita rôzna. Musíme teda
dokázať, že pre každé nepárne $n$ musí byť medzi našimi zátvorkami aspoň
jedna párna. A prečo by to malo platiť?

Všimnime si, že pre nepárne $n$ platí, že nepárnych čísel je od 1 po $n$
o jedno viac, než párnych. Nepárnych je presne $(n+1)/2$ a párnych
$(n - 1)/2$. Teraz sa na celú úlohu môžeme pozrieť napríklad týmito
dvoma spôsobmi:

1.  Ak je medzi číslami $1, 2, \dots{} , n$ o jedno viac nepárnych čísel
    ako párnych, potom to isté platí pre čísla $a_1$ až $a_n$. Teraz
    poďme ukázať, že súčin $(a_1 - 1)$$(a_2 - 2)$ ...$(a_n - n)$ nikdy
    nemôže byť nepárny (teda sa pokúsime o dôkaz sporom). Ak by tento
    súčin mal byť nepárny, potom každá zo zátvoriek musí byť nepárna. To
    znamená, že do zátvoriek budeme zatvárať dvojice párny - nepárny.
    Vieme, že párnych čísel je o jedno menej ako nepárnych aj medzi $1$
    až $n$, aj medzi $a_1$ až $a_n$. Preto, keď budeme vytvárať dvojice
    párny - nepárny, zostane nám nakoniec po jednom nepárnom čísle
    z oboch skupín, a tie musíme zavrieť do zátvorky spolu. Ich rozdiel
    bude párne číslo, a preto aj celkový súčin
    $(a_1 - 1)$$(a_2 - 2)$ ...$(a_n - n)$ bude párny.

2.  (podľa Mariána Horňáka) Zasa využijeme, že medzi $1$ až $n$ aj medzi
    $a_1$ až $a_n$ je nepárnych čísel o jedno viac, než párnych. Keďže
    je ich v každej skupine $(n+1)/2$ a každé číslo použijeme
    v zátvorkách dvakrát, potom máme $n+1$ nepárnych čísel, ktoré chceme
    dať do $n$ zátvoriek. No a z toho vidíme, že v aspoň jednej zátvorke
    musia byť spolu dve nepárne čísla (takáto úvaha sa podľa jedného
    múdreho uja volá Dirichletov pricíp), ktorých rozdiel je párne
    číslo, čo sme chceli dokázať.

Väčšina z vás s úlohou nemala problémy. Treba si však dať pozor na to,
že ak niečo dokážem napríklad pre $n = 5$, ešte to neznamená, že to
platí všeobecne.
",3
237b1828fc814a39,kms,"Keď Danteho nebavilo riešiť problémy iných, tak si vyrazil do lokálneho
kasína ošklbať niekoho o peniaze. Dnes bola v ponuke takáto hra:

Dvaja hráči -- jeden naľavo a jeden napravo -- hrajú hru. Pre potreby
hry je na stole vyložených $2020$ červených, $2020$ zelených a $2020$
modrých žetónov. Začína hráč napravo od žetónov, ktoré sú uprostred
stola. Potom sa hráči striedajú v ťahoch. V jednom svojom ťahu si hráč
zoberie zo stola aspoň jeden žetón, avšak nesmie si zobrať viac ako
jeden žetón rovnakej farby. Vyhráva ten hráč, ktorý zoberie úplne
posledný žetón zo stredu stola. Kam si má Dante sadnúť, aby mal proti
svojmu súperovi víťaznú stratégiu? Svoje tvrdenie zdôvodnite.

*Poznámka:* Víťazná stratégia znamená, že hráč vie voliť také ťahy, aby
vyhral bez ohľadu na to, aké ťahy vykonáva jeho súper.
","Stav hry budeme označovať trojicou prirodzených čísel $(C,Z,M)$, kde
čísla $C$, $Z$, $M$ označujú počet červených, zelených a modrých žetónov
na stole. Hra začína v stave $(2020,2020,2020)$ a končí, keď niektorý z
hráčov dosiahne stav $(0,0,0)$.

Úlohy, v ktorých je potrebné nájsť víťaznú stratégiu sa obyčajne riešia
od konca. Budeme hovoriť, že stav hry je vyhrávajúci, ak hráč na ťahu
vie z tohto stavu zaručiť svoju výhru. Inak je stav prehrávajúci.

Zrejme stavy $(1,0,0)$, $(1,1,0)$, $(1,1,1)$ a ich permutácie sú
vyhrávajúce, pretože hráč na ťahu môže zobrať všetky žetóny a ihneď
vyhrať. Ďalej vieme zistiť, že $(2,0,0)$ je prehrávajúci stav, pretože
jediný dovolený ťah nás dostane do stavu $(1,0,0)$. Avšak to je zle,
pretože z tohto stavu vie náš súper vyhrať. Analogicky pre permutácie,
t.j. stavy $(0,2,0)$ a $(0,0,2)$. Následne stavy $(2,1,0)$, $(2,1,1)$,
$(3,1,0)$ a $(3,1,1)$ sú vyhrávajúce. Môžeme totiž zobrať žetóny tak,
aby sme skončili v stave $(2,0,0)$. Z tohto stavu totiž nemôže súper
vyhrať, a preto vyhráme my.

Takto môžeme postupovať až do nekonečna. Trvalo by nám však dlho, kým by
sme sa dostali do stavu $(2020,2020,\\2020)$. Namiesto toho je užitočné
všimnúť si vo vyhrávajúcich pozíciach nejaký vzor. Tu to vôbec nie je
ťažké. Ak si vypíšeme dostatočne veľa pozícii, môžeme ľahko odhadnúť, že
prehrávajúce sú práve tie pozície $(M,Z,C)$, kde všetky tri $M,\ Z,\ C$
sú párne. Z toho vyplýva, že víťazná stratégia spočíva v tom, že budeme
hrať tak, aby vždy po našom ťahu boli $M,\ Z$ aj $C$ párne. Toto musíme
aj dokázať.

Ak je súper na ťahu a $M,\ Z,\ C$ sú párne, tak musí zobrať aspoň jeden
žetón, a preto po jeho ťahu bude určite aspoň z jednej farby na stole
nepárny počet žetónov. Následne my môžeme zobrať žetóny tých farieb, z
ktorých je na stole nepárny počet. Tým sa znova dostaneme do situácie,
kde $M,\ Z,\ C$ sú párne. Navyše súper nemôže vyhrať, lebo po jeho ťahu
bude vždy aspoň z jednej farby nepárny počet žetónov. Preto nikdy nemôže
dosiahnuť stav $(0,0,0)$. Keďže hra určite skončí, tak musíme vyhrať my.

Hra začína v stave $(2020,2020,2020)$, ktorý je prehrávajúci, preto
Dante musí ísť druhý a postupovať vyššie opísanou stratégiou.

*Poznámka: Opísať stratégiu v tejto konkrétnej úlohe bolo o dosť
jednoduchšie. Funguje napríklad stratégia zopakovať ťah predchádzajúceho
hráča. V skutočnosti je to tá istá stratégia, ktorú sme opísali v našom
riešení. My sme chceli ukázať postup, ako sa na stratégiu dá prísť, v
komplikovanejších úlohách.*
",4
68089b62937a398d,kms,"Medzitým Fyzikálny ústav Tomáša Suchoríka Slovenskej akadémie vied
pripravil experiment s cieľom porovnať dve konkurenčné sušičky valiace
sa na náš trh z Ruska. Jedna z nich je Suchoj Supersuch 100, druhá
Sucharid SU-35.

Vedci z FUTS SAV získali na experiment $303$ rôznych ľudských rúk. Každá
ruka má určenú úroveň mokrosti, čo je jedno z čísel $0$, $1$, $2$, a
veľkosť, čo je jedno z čísel $0,\ 1,\ \dots,\ 100$. Neexistujú dve ruky,
ktoré by mali rovnakú aj mokrosť aj veľkosť. Tieto ruky následne vedci
rozdelili medzi sušičky, pričom každej sušičke dali vysušiť $151$ rúk.
Platí, že súčet mokrostí rúk, ktoré má vysušiť Suchoj Supersuch 100 je
rovnaký ako súčet mokrostí rúk, ktoré má vysušiť Sucharid SU-35. Rovnako
aj súčet veľkostí rúk, ktoré suší Suchoj Supersuch 100 je rovnaký ako
súčet veľkostí rúk, ktoré suší Sucharid SU-35. Zostane jedna ruka, ktorú
nebude sušiť ani jedna sušička. Akú mokrosť a veľkosť môže mať?
","Označme si ruku s veľkosťou $i$ a mokrosťou $j$ ako usporiadanú dvojicu
$(i, j)$. Všetkých možných dvojíc (veľkosť, mokrosť) je
$101 \cdot 3 = 303$, všetkých rúk je tiež $303$ a vieme, že žiadna
dvojica sa nesmie zopakovať. To znamená, že každá dvojica (veľkosť,
mokrosť) sa vyskytne ako ruka práve raz.

Vieme, že súčet mokrostí všetkých rúk okrem vynechanej musí byť párne
číslo, aby sme ho vedeli rozdeliť na dve rovnaké časti, podobne aj súčet
veľkostí.

Vieme ľahko vypočítať, že súčet mokrostí všetkých rúk je
$(0 + 1 + 2) \cdot 101 = 303$. Pretože chceme jednu vynechať a následne
zvyšok rozdeliť na dve časti s rovnako veľkým súčtom mokrostí, musí byť
mokrosť vynechanej ruky nepárna, a teda $1$.

Podobne, súčet veľkostí všetkých rúk je
$3 \cdot \frac{100 \cdot 101}{2} = 15150$. Ak chceme jednu ruku vynechať
a zvyšok rozdeliť na dve časti s rovnako veľkým súčtom veľkostí, musí
mať vynechaná ruka párnu veľkosť, teda vynechaná ruka má veľkosť $2k$
pre nejaké $k \in \{0, 1,\dots, 50\}$.

Teraz potrebujeme dokázať, že ak vynecháme ruku $(2k, 1)$, ostatné ruky
vieme zakaždým vyhovujúco rozdeliť na $2$ časti.

Všimnime si, že nám stačí pre každú vynechanú ruku $(2k, 1)$ ukázať také
rozloženie, aby v prvej sušičke bol súčet mokrostí rúk $151$ a súčet
veľkostí $$\frac{15150-2k}{2} = 7575 - k.$$ Ak sa nám to podarí
dosiahnuť a vieme, že súčet veľkostí všetkých rúk okrem vynechanej je
$15150 - 2k$, súčet veľkostí v druhej sušičke bude tiež $7575 - k$.
Preto nám stačí vyberať ruky len do prvej sušičky, do druhej pôjdu
všetky ostatné okrem tej vynechanej.

Najprv dajme do prvej sušičky ruku $(1, 1)$ a ruky $(x, 2)$ pre všetky
$26 \leq x \leq 100$.\
Ešte tam pridajme ruky $(0,0)$ a $(x, 0)$ pre všetky $2 \leq x \leq 75$.

Žiadna z týchto rúk nie je tá, ktorá mala byť vynechaná, pretože je buď
nepárnej veľkosti alebo párnej mokrosti. Rovnako si môžeme všimnúť, že
počet rúk, ktoré sme pridelili do prvej sušičky, je presne $151$, čo je
práve toľko, koľko chceme.

Spočítajme si teraz súčet mokrostí a veľkostí rúk, ktoré sme práve
pridelili prvej sušičke. Súčet mokrostí rúk v prvej sušičke je
$1 + 75 \cdot 2 + 75 \cdot 0 = 151$. Súčet veľkostí rúk v prvej sušičke
je
$$1 + \frac{(26 + 100) \cdot 75}{2} + \frac{75 \cdot 76}{2} - 1 = 7575.$$

My ale potrebujeme, aby súčet veľkostí rúk v prvej sušičke bol
$7575 - k$.

Ak $k = 0$, je hotovo. Inak vymeníme ruku $(25 +k, 2)$, ktorá v prvej
sušičke určite je, za ruku $(25, 2)$, ktorá tam nie je.

Tým dosiahneme potrebný súčet.
",5
2bbbfdc7f65726e0,kms,"Zatiaľ, čo ostatní vedúci riešili problémy s váhou, Ondrej, Dominik a
Tomáš sa rozhodli rozdeliť si $n$ rovnakých cukríkov, ktoré nevinne
ležali na stole. Chcú si ich rozdeliť tak, aby každý z nich dostal
párny[^1] počet cukríkov, alebo aby každý z nich dostal nepárny počet
cukríkov. V závislosti od hodnoty kladného celého čísla $n$ určte počet
spôsobov[^2], ktorými si môžu chlapci cukríky rozdeliť.

[^1]: Nula je párne číslo.

[^2]: Dva spôsoby považujeme za navzájom rôzne, ak aspoň jeden z
    chlapcov má v každom z nich iný počet cukríkov.
","Všetky cukríky sú rovnaké. Rozdeľme si úlohu na dva prípady, keď je $n$
párne a keď je $n$ nepárne. Pozrime sa najprv na prípad, keď je počet
cukríkov párny. Ak je $n$ párne, tak nemôžu všetci traja dostať nepárny
počet cukríkov, pretože súčet troch nepárnych čísel je nepárne číslo, čo
je v spore s tým, že $n$ je párne. Takže každý chlapec dostane párny
počet cukríkov. Aby sme zaistili, že všetci dostanú párny počet
cukríkov, môžeme dať cukríky do po dvoch a rozdeľovať tie. Máme $k=n/2$
rovnakých balíčkov. Chlapci z nich môžu dostať ľubovoľne veľa, aj $0$,
ale musíme rozdeliť všetkých $k$ balíčkov. Dajme si tieto balíčky do
radu. Teraz chceme rad balíčkov rozdeliť na tri časti. Hranice medzi
tromi úsekmi vyznačíme pomocou dvoch . Prvý úsek dostane Ondro, druhý
Dominik a tretí Tomáš. Zarážky nám jednoznačne určia, kto koľko cukríkov
dostane. Zarážku môžeme dať aj na kraj (vtedy je prvý alebo posledný
úsek $0$). Medzier, kam môžeme dať zarážku aj s okrajmi je $k+1$.

Vezmime si prípad, keď druhý úsek, prislúchajúci Dominikovi nie je $0$.
To je presne vtedy, keď zarážky nie sú v rovnakej medzere. Spôsobov ako
do týchto $k+1$ medzier umiestniť $2$ zarážky vyjadruje kombinačné číslo
$$\binom{k+1}{2}=\frac{(k+1)k}{2}.$$

Keď Dominik nič nedostane, tak zarážky musia byť v rovnakej medzere.
Všetkých medzier je $k+1$, vyberáme jednu z nich, do ktorej dáme obe
zarážky, čiže máme $k+1$ možností.

Počet všetkých spôsobov, ako rozdeliť balíčky pri párnom $n$ teda je
$$\frac{(k+1)k}{2}+k+1=\frac{(k+1)k+2(k+1)}{2}=\frac{(k+1)(k+2)}{2}=\frac{(n+2)(n+4)}{8}.$$

Teraz sa pozrime na prípad, keď je $n$ nepárne. Všetci traja nemôžu
dostať párny počet cukríkov, pretože súčet troch párnych čísel je párne
číslo, čo je v spore s nepárnym $n$. Takže všetci traja chlapci musia
dostať nepárny počet cukríkov a musia dostať aspoň jeden (0 je párne
číslo). Každý chlapec dostane $1$ cukrík plus nejaký párny počet
cukríkov. Dajme každému chlapcovi ten jeden nutný cukrík, ktorý musí
dostať. Ostane nám $n-3$ cukríkov, čo je už párny počet. Z nich musí
každý dostať tiež párny počet. Týchto $n-3$ cukríkov rozdelíme rovnako,
ako sme to urobili, keď bolo $n$ párne. Takže pre nepárne $n$ je rovnako
veľa spôsobov ako pre párne $n-3$, teda:
$$\frac{((n-3)+2)((n-3)+4)}{8}=\frac{(n-1)(n+1)}{8}.$$

Ešte stojí za to spomenúť, že v prípade keď $n=1$ je to rovnako ako pre
$n=-2$ nula spôsobov, pretože pri $n=-2$ nevieme rozdeľovať záporný
počet cukríkov. Takisto ak máme $1$ cukrík, nevieme ho rozdeliť trom
chlapcom tak aby mal každý nepárny počet cukríkov.
",5
2dcbc37cc9d2838e,kms,"Baška poskladala elektrický obvod pozostávajúci z niekoľkých uzlov, kde
niektoré dvojice uzlov sú spojené vodičom. Navyše každý vodič je
súčasťou nejakého štvoruholníka pozostávajúceho zo $4$ uzlov pospájaných
vodičmi .[^1] Dokáže Baška v každom obvode, ktorý spĺňa túto vlastnosť,
nastaviť elektrický prúd tak, aby každým vodičom prechádzal prúd
veľkosti $1$, $2$, $3$ alebo $4$ ampére (pričom prechádzať môže vodičom
v ľubovoľnom smere)? Samozrejme, v každom uzle musí platiť prvý
Kirchhoffov zákon -- súčet veľkostí prúdov doňho vchádzajúcich musí byť
rovný súčtu veľkostí prúdov z neho vychádzajúcich.

[^1]: čiže ak uvažovaný vodič je medzi uzlami $a, b$, tak existujú uzly
    $c, d$ také, že dvojice uzlov $(a, b), (b, c), (c, d), (d, a)$ sú
    všetky pospájané vodičmi
","Na začiatok je fajn si nakresliť niekoľko takých obvodov. Ako ich
nakreslíme, aby sme splnili podmienku o štvoruholníkoch? Jednoduchý
spôsob je nakresliť jeden štvoruholník, potom k nemu pridať ďalší a
takto postupne pridávať štvoruholníky do nášho obvodu. Keď si nakreslíme
takýto obvod, tak vieme vyskúšať, či sa nám v ňom podarí nastaviť prúd
podľa zadania. Len ťažko tu nájdeme nejakú prekážku, prečo by to nemalo
ísť. Navyše sa nám tu ponúkne spôsob, ako taký prúd hľadať -- vieme ich
hľadať spolu s tým, ako náš obvod tvoríme. Ak máme len štvoruholník, tak
ním vie pretekať $1$ ampér. Druhým štvoruholníkom môžeme napr. poslať
$2$ ampére. Na miestach, kde sa tieto štvoruholníky stretnú, tak
dostaneme $1$ alebo $3$ ampére podľa toho, či sa prúdy stretli v
súhlasom smere. Ďalej sa to už komplikuje a závisí to od situácie.

Vo všeobecnosti máme situáciu, kde máme už nejaký obvod s určenými
prúdmi, napr. ako na obrázku
[\[fig:kirchhoff\]](#fig:kirchhoff){reference-type=""ref""
reference=""fig:kirchhoff""}. Do tohto obvodu pridáme zelený štvoruholník.
Tri jeho vodiče už boli v obvode, tak nimi už tečie prúd, len jeden jeho
vodič (spodný) ešte prúd nemá. Táto situácia je priaznivá, lebo napr. vo
vyznačenom (modrom) smere vieme po pridanom zelenom štvoruholníku poslať
$1$ ampér, čím dostaneme prúdy podľa zadania. Avšak nie vždy to ide tak
ľahko, napr. ak by sme mali v zelenom štvoruholníku dva vodiče, ktorými
prechádzajú $4$ ampére v opačných smeroch.

Úlohu vyriešime s využitím dvoch myšlienok. Najprv dovolíme dosiahnuť
hodnoty prúdu vyššie ako $4$ ampére, aby sme vedeli použiť našu ideu s
posielaním vhodného prúdu do pridaného štvoruholníka. Pritom však
hodnota $5$ (spolu s $0$) ostane zakázaná. Môžeme sa na to aj pozerať,
že zakazujeme násobky piatich. Potom ukážeme, že ak nikde nemáme prúd s
hodnotou deliteľnou piatimi, tak sa vieme priveľkých hodnôt zbaviť.

V dôkaze budeme uvažovať fixný obvod $O$. Každý jeho vodič sa nachádza v
nejakom štvoruholníku -- tie si označíme
$\check S_1, \check S_2, \dots, \check S_k$ postupne pre jednotlivé
vodiče. Samozrejme, táto postupnosť nemusí obsahovať navzájom rôzne
štvoruholníky. Matematickou indukciou ukážeme, že pre každé
$n \in \{0, 1, \dots, k\}$ platí, že obvod $O_n$, ktorý vznikne spojením
štvoruholníkov $\check S_1, \check S_2, \dots \check S_n$ možno nastaviť
prúd s hodnotami $1$, $2$, $3$ a $4$ ampére. Pre $n = 0$ nemáme v obvode
žiadne vodiče, teda tvrdenie zjavne platí. Predpokladajme teraz, že pre
nejaké $n \in \{0, 1, \dots, k - 1\}$ možno v obvode $O_n$ nastaviť
prípustný prúd. Ukážeme, že to možno spraviť aj v obvode $O_{n+1}$.

Obvod $O_{n+1}$ sa od obvodu $O_n$ líši tým, že sme do neho pridali
štvoruholník $\check S_{n+1}$. Ak sa všetky vodiče štvoruholníka
$\check S_{n+1}$ už nachádzali v obvode $O_n$, tak už nemáme čo
dokazovať. V opačnom prípade niektorý vodič $v$ štvoruholníka
$\check S_{n+1}$ nie je v obvode $O_n$, a teda ešte nemá priradený prúd.
Štvoruholníkom $\check S_{n+1}$ prejdeme v jednom smere, čím zistíme, že
vodičmi rôznymi od $v$ pretekajú prúdy postupne $a$, $b$, $c$ ampérov --
tieto hodnoty môžu byť aj záporné (keď prúd tečie opačným smerom, ako
vodičom prechádzame) alebo aj nulové (ak sa príslušný vodič tiež
nenachádza v $O_n$). Teraz zvolíme také číslo $d \in \{1, 2, 3, 4\}$,
pre ktoré žiadne z čísel $a + d$, $b + d$, $c + d$ nie je deliteľné
piatimi -- to vieme spraviť, nakoľko každé z hodnôt $a$, $b$, $c$ nám
vylučuje najviac jednu možnú hodnotu $d$. Po cykle $\check S_{n+1}$
pošleme prúd $d$ ampérov v zvolenom smere. Tým sa dostávame do situácie,
že máme nastavený prúd v obvode $O_n$ tak, že žiadnym vodičom
neprechádza prúd, ktorého veľkosť je deliteľná piatimi.

Avšak po tejto operácii môže niektorým vodičom prechádzať prúd väčší ako
$4$ ampére, presnejšie $6$ až $9$ ampérov. Ukážeme, že teraz sa vieme
takýchto hodnôt zbaviť. Nech z uzla $x$ do uzla $y$ prechádza prúd
veľkosti $a \in \{6, 7, 8, 9\}$ ampérov. Teraz nájdeme orientovanú cestu
z uzla $y$ do uzla $x$, teda cestu, na ktorej sa presúvame vodičmi vždy
v smere prúdu. Nech $M$ je množina všetkých uzlov, do ktorých sa vieme
dostať z vodiča $y$, ak dodržiavame smer prúdov. Na základe toho, ako
prúdi prúd, aj pre množinu $M$ musí platiť, že to, čo do nej vtečie,
musí z nej vytiecť (pre dôkaz si dajte do rovnosti všetky prúdy
vchádzajúce do uzlov v $M$ so všetkými vychádzajúcimi prúdmi). Keďže
však z $M$ žiaden prúd nevyteká, tak nemôže ani vtekať, teda $x$ musí
byť tiež v $M$.

Teda máme orientovanú cestu z uzla $y$ do $x$. Spolu s vodičom z $x$ do
$y$ tak dostávame orientovaný cyklus $C$ niekoľkých vodičov. Týmto
cyklom $C$ pošleme v opačnom smere prúd $5$ ampérov. Z hodnoty $a$ sa
tak stane hodnota $a - 5 \in \{1, 2, 3, 4\}$. To isté sa stane aj s
ďalšími hodnotami medzi $6$ a $9$, ak ešte nejaké v cykle $C$ boli.
Zvyšné hodnoty, ktoré sú z množiny $\{1, 2, 3, 4\}$, sa zmenia na
$\{-4, -3, -2, -1\}$, čo je v poriadku, nakoľko záporný prúd znamená
opačný smer toku prúdu. Touto operáciou sa teda vieme zbaviť hodnoty
väčšej ako $4$ ampére. Ak ešte nejaká taká hodnota ostala, tak tento
proces zopakujeme. Tým dosataneme hľadané prúdy aj v obvode $O_{n+1}$,
čím je náš dôkaz ukončený.

### Komentáre k úlohe

Skúsení riešitelia si isto všimli, že táto úloha sa dá reprezentovať
pomocou teórie grafov. V našom prípade sú vrcholy grafu uzly a hrany
grafu sú vodiče. Takýto v grafoch sa nazýva *tok*. Pomocou tokov vieme
reprezentovať situácie ako tečenie vody v potrubiach či pohyb áut v
cestnej sieti. Avšak v týchto situáciách nám väčšinou ide o to, koľko
najviac toku vieme prepraviť z jedného miesta na druhé, pričom máme
zhora ohraničený tok cez jednotlivé hrany. V tejto úlohe sme však žiadne
dva špeciálne vrcholy nemali. Taktiež sme tu mali pomerne netradičné
obmedzenie, aby každou hranou niečo tieklo. Takýto tok sa v teórii
grafov nazýva *nikde-nulový tok*, presnejšie *nikde-nulový $5$-tok*,
keďže sme mohli používať len nenulové hodnoty menšie ako $5$.

Nikde nulové toky nemajú až také priame uplatnenia, ale za to celkom
pekne súvisia s rôznymi vlastnosťami grafov, napr. s farbeniami. Jeden
taký súvis si môžete pozrieť v úlohe [Korporátna Mestská
Stabilita](https://kms.sk/ulohy/zadania/1626/) (40. ročník, 3. zimné
kolo, úloha 9). Na záver ešte spomenieme, že podľa všetkého predpoklad o
štvoruholníkoch je príliš silný. Čo ak by sme vyžadovali len to, že
každá hrana grafu sa nachádza v nejakom cykle (teda nie nutne v cykle
dĺžky $4$)? Táto podmienka je ekvivalentná tomu, že graf nemá *most*, čo
je taká hrana, po ktorej odstránení prestane existovať cesta medzi
niektorými dvomi vrcholmi. Doterajší výskum naznačuje, že táto podmienka
je postačujúca -- nikomu sa nepodarilo nájsť graf, v ktorom by to
nestačilo. Hypotézu o tom, že to stačí, sformuloval v roku 1954 William
T. Tutte. Odvtedy sa ju nikomu nepodarilo dokázať či vyvrátiť. Význam
tejto hypotézy je porovnateľný s dávnejšou hypotézou, teraz už vetou o
štyroch farbách, ktorá hovorí o tom, že štáty ľubovoľnej mapy možno
zafarbiť štyrmi farbami tak, aby susedné štáty mali rôzne farby.
Najvýznamnejší pokrok v tomto smere dosiahol Paul Seymour, ktorý ukázal,
že každý graf bez mostu pripúšťa nikde-nulový $6$-tok, teda tok
využívajúci hodnoty $1$, $2$, $3$, $4$ a $5$.
",9
874eff1b0737cc82,kms,"František zobral Krtka do audienčnej siene, kde mala Mária Terézia práve
poradu. Avšak miesto radenia sa o problémoch krajiny jej radcovia
naháňali jej 7 detí po celej sále. Nešťastná pestúnka len zalamovala
rukami a snažila sa stiahnuť posledné dieťa z rokovacieho stola. Potom,
čo František s Krtkom vošli, cisárovná Mária Terézia ukázala prstom na
Krtka a spýtala sa: Keďže nečakala na odpoveď, Krtkovi nezostalo nič iné
než začať chytať deti. Naraz dostal vynikajúci nápad. Z tašky vytiahol
pravidelný osemsten a zapískal. Deti zaujaté neznámym predmetom sa okolo
neho zhŕkli a Krtko sa pustil do vysvetľovania svojej hry.

Čísla $1$, $2$, $3$, $4$, $5$, $6$, $7$, $8$ náhodne napíšeme na steny
pravidelného osemstena, každé práve raz, na každú stenu práve jedno
číslo. Aká je pravdepodobnosť, že žiadne dve za sebou idúce čísla nie sú
napísané na stenách, ktoré majú spoločnú hranu? Čísla $1$ a $8$
považujeme tiež za za sebou idúce.
","Pravdepodobnosť spočítame tak, že vypočítame pomer počtu vyhovujúcich
označení stien osemstena k počtu všetkých možných označení osemstena.
Všetkých označení je $8!$, pretože pre prvé číslo máme $8$ možných
stien, pre ďalšie už len $7$ voľných stien, a tak ďalej.[^1]

Poďme spočítať, koľko je vyhovujúcich očíslovaní stien. Ofarbime si
steny nášho osemstena striedavo čiernou a bielou tak, že čierna stena
susedí iba s bielymi stenami a biela iba s čiernymi. Je celkom ľahko
vidno, že takéto ofarbenie existuje. Toto ofarbenie má tú peknú
vlastnosť, že ak po sebe idúce čísla sú na stenách tej istej farby, tak
určite nie sú na susedných stenách a všetko je v poriadku. Naopak, ak by
mali byť nejaké dve po sebe idúce čísla na stenách rôznych farieb, musia
to byť steny presne oproti sebe (voči stredu osemstenu). Steny oproti
sebe sú zas vždy rôznych farieb.

Namiesto toho, aby sme priamo priraďovali k číslam $1$ až $8$ steny
osemstena, najskôr k nim priradíme iba farby stien a až potom priradíme
ku každému číslu niektorú zo stien priradenej farby. Počet očíslovaní
stien teda zistíme takto v dvoch krokoch.

Keď si zapíšeme farby stien, na ktorých sú čísla $1$ až $8$, postupne do
kruhu (pretože aj $1$ a $8$ sú za sebou idúce čísla), dostaneme kruhový
zoznam. Ten sa skladá z nejakých úsekov rovnakých farieb, na ktoré sa
pozrieme bližšie.

Prvé pozorovanie je, že ak je číslo $i$ na bielej stene a číslo $i+1$ na
čiernej, $i+2$ nemôže byť na bielej (pretože by muselo byť na stene
oproti $i+1$, aby s ním nesusedilo, ale tam už je $i$ z rovnakého
dôvodu). Samozrejme, počítame tu modulo[^2] $8$. Inak povedané, každý
úsek jednej farby má dĺžku aspoň dva. Ďalej platí, že biele úseky a
čierne úseky sa na kruhu striedajú, teda oboch je rovnako veľa.

Rozoberme si (disjunktné[^3]) prípady, ktoré môžu nastať:

### 1. prípad

Ak máme iba jeden čierny a jeden biely úsek, oba úseky musia mať dĺžku
$4$ (máme $4$ biele a $4$ čierne steny). Máme $8$ možností pre číslo,
kde začína čierny úsek ($8$ možných rotácii). Čierne steny môžeme medzi
čísla rozhodiť $4!$ spôsobmi, pretože všetky priradenia čiernych stien k
štyrom po sebe idúcim číslam sú vyhovujúce. Dve biele steny, ktoré majú
číslo o $1$ menšie a číslo o $1$ väčšie ako čísla na kraji úseku
čiernych stien, sú určené jednoznačne, zvyšné dve vieme priradiť dvomi
spôsobmi.

Príklad: Čísla $4$ až $7$ sú na čiernych stenách. To, ktoré je na ktorej
z čiernych stien, si vieme ľubovoľne zvoliť. $3$ musí byť na bielej
stene oproti $4$ a $8$ na bielej stene oproti $7$. $1$ a $2$ môžu byť na
zvyšných bielych stenách ľubovoľne.

Dokopy teda máme $8 \cdot 4! \cdot 2 = 16 \cdot 4!$ možností.

### 2. prípad

Ak máme dva čierne a dva biele úseky, musia mať všetky dĺžku práve $2$,
ak by boli dlhšie, dokopy by mali dĺžku viac ako $8$, čo nemôže nastať.
Máme $4$ možnosti (rotácie) na výber, ktoré čísla budú na čiernych
stenách -- štvorice $(1,2,5,6)$, $(2,3,6,7)$, $(3,4,7,8)$ a $(4,5,8,1)$.
Keď si toto zafixujeme, čierne steny môžeme týmto štyrom číslam priradiť
ľubovoľne $4!$ spôsobmi, pretože žiadne dve nesusedia. Každé číslo na
bielej stene má o jeden väčšie alebo menšie číslo na čiernej stene,
oproti ktorému sa musí nachádzať. Každé číslo má túto svoju dvojičku
inú, ale jednoznačne určenú. Naozaj sme teda mohli čierne steny priradiť
ľubovoľne, biele sa budú tiež dať priradiť, a to práve jedným spôsobom.

Príklad: Čísla $2$, $3$, $6$ a $7$ sú na čiernych stenách, $4$, $5$, $8$
a $1$ na bielych. Ktoré číslo je na ktorej čiernej stene, si vieme
zvoliť ľubovoľne, potom $4$ musí byť na stene oproti $3$, $5$ na stene
oproti $6$, $8$ oproti $7$ a $1$ oproti $2$. Pre biele je iba jedna
možnosť.

Dokopy máme $4 \cdot 4!$ možností.

### Záver

Viac jednofarebných úsekov mať nemôžeme, takže sme napočítali dohromady
$16 \cdot 4! + 4 \cdot 4! = 20 \cdot 4!$ možností z $8!$, celková
pravdepodobnosť je teda
$$\frac{20 \cdot 4!}{8!} = \frac{20}{8 \cdot 7 \cdot 6 \cdot 5} = \frac{1}{2 \cdot 7 \cdot 6} = \frac{1}{84}.$$

[^1]: Výkričník značí operáciu faktoriálu, ktorá je definovaná tak, že
    $n!$ je súčin všetkých prirodzených čísiel od $1$ do $n$, teda
    napríklad $8! = 8 \cdot 7 \cdot 6 \cdot \dots \cdot 1$.

[^2]: Ak napríklad $i=8$, tak $i+1$ berieme, že je $1$, nie $9$. Po
    osmičke nám nasleduje číslo $1$. Na rozdiel od obvyklého modulovania
    -- počítania so zvyškami tu však nemáme číslo $0$, ale $8$.

[^3]: Žiadne dva prípady sa neprekrývajú.
",5
88fd9604eeb1fec2,kms,"Uvažujme ideálny medený drôt o trojcifernej dĺžke $N=\overline{abc}$[^1]
metrov. Ak ho vo vákuu rozdelíme na $b$ rovnako dlhých častí, každá bude
mať dĺžku $\overline{cb}$. Experimentálne sme overili, že $b$ aj
$\overline{cb}$ sú prvočísla. Vyčíslite dĺžku drôtu v metroch.

[^1]: Značenie $\overline{xyz}$ označuje číslo zložené z cifier
    $x,\, y,\, z$ v desiatkovej sústave v danom poradí.
","Keďže $b$ je (jednociferné) prvočíslo, môže byť len $2$, $3$, $5$ alebo
$7$. Vieme, že $b\cdot\overline{cb}=\overline{abc}$, teda $c$ musí
zodpovedať poslednej cifre $b^2$. Pre $b=2$ by to znamenalo $c=4$, ale
$\overline{cb}$ má byť prvočíslo a $42$ prvočíslo nie je. Podobne
nevyjde prvočíslo ani pre $b=3, c=9, \overline{cb}=93$ ani
$b=5, c=5, \overline{cb}=55$. Ostáva jediná možnosť, a to
$b=7, c=9, \overline{cb}=97$. Číslo $97$ je prvočíslo a $97\cdot7=679$.
Dostávame teda jediné platné riešenie $a=6, b=7, c=9$, teda dĺžka drôtu
je $679$ metrov.
",1
0abb9efdd3daeced,kms,"Do štvorčekov nekonečného štvorčekového papiera sú vpísané reálne čísla.
Dané sú dve šablóny zložené z konečného počtu štvorčekov. Tieto šablóny
môžeme posúvať pozdĺž čiar na štvorčekovom papieri, nemeníme však ich
orientáciu. Vieme, že ak prvú šablónu priložíme na ľubovoľné miesto,
súčet čísel na políčkach, ktoré zakrýva, bude kladný. Dokážte, že
existuje také umiestnenie druhej šablóny, že súčet čísel na políčkach,
ktoré zakrýva, je tiež kladný.
","Najprv si dohodneme nejaké rozumné značenie, aby sme nemuseli pracovať s
pojmami ako posúvanie šablóny a podobne. Štvorčeky nekonečného
štvorčekového papiera vieme reprezentovať ako usporiadané dvojice
(súradnice) typu $(a,b)$, kde $a,b\in {\mathbb Z}$. Množinu všetkých
takýchto usporiadaných dvojíc bežne značíme ${\mathbb Z}^2$. Môžeme si
dodefinovať prirodzené operácie, ako napríklad sčitovanie. Ak
$x,y\in {\mathbb Z}^2$, tak vieme, že $x=(a_1,b_1)$, $y=(a_2,b_2)$ a asi
bude rozumné položiť súčet $x+y=(a_1+a_2,b_1+b_2)$. Overte si, že takto
nám platí $x+y=y+x$ pre všetky dvojice $x,y\in {\mathbb Z}^2$.

Položme do roviny prvú šablónu ľubovoľne. Nech zakrýva políčka
$x_1, x_2, \ldots, x_n\in{\mathbb Z}^2$. Aké políčka bude zakrývať, keď
ju posunieme inam? Zrejme to budú $x_1+x, x_2+x, \ldots, x_n+x$ pre
nejaké $x\in {\mathbb Z}^2$. Políčko $x$ tu chápeme hlavne ako dvojicu
celých čísel, o ktoré posunieme prvé a druhé súradnice políčok šablóny.

Vieme, že v každom štvorčeku je nejaké reálne číslo. Matematicky to
môžeme popísať tak, že máme danú funkciu
$f: {\mathbb Z}^2 \rightarrow {\mathbb R}$. Hodnota na štvorčeku
$x\in {\mathbb Z}^2$ bude $f(x)$. Predpokladáme, že pre ľubovoľné
posunutie prvej šablóny je súčet štvorčekov čo zakrýva kladný. To vieme
zapísať tak, že pre každé $x\in {\mathbb Z}^2$ platí $$\begin{eqnarray}
\sum_{i=1}^n f(x_i+x)>0. \label{14_1} 
\end{eqnarray}$$

Teraz zapojíme druhú šablónu. Nech pri nejakom položení do roviny
zakryje štvorčeky $y_1, y_2, \ldots, y_m$, ktoré sú prvkami
${\mathbb Z}^2$. Za využitia predpokladu o prvej šablóne chceme dokázať,
že túto šablónu vieme umiestniť tak, aby zakrývala kladný súčet. Skúsme
dosadzovať $y_1, y_2, \ldots, y_m$ do ($\ref{14_1}$). Dostávame
nerovnice tvaru $$\begin{eqnarray*}
 \sum_{i=1}^n f(x_i+y_j) &>& 0,\\
\end{eqnarray*}$$ pre $j=1, 2, \ldots, m$. Ich sčítaním cez všetky možné
$j$ dostaneme $$\begin{eqnarray}
\sum_{j=1}^m \sum_{i=1}^n f(x_i+y_j) > 0. \label{14_2}
\end{eqnarray}$$ Rovnica ($\ref{14_2}$) nám veľmi pomôže vďaka svojej
symetrii. Môžeme vymeniť poradie súm (premyslite si) a získame
$$\sum_{i=1}^n \left( \sum_{j=1}^m f(y_j+x_i) \right) > 0.$$ Výraz v
zátvorke je súčet políčok, ktoré zakryje druhá šablóna pri posunutí o
$x_i$. Keďže sčitujeme $n$ takýchto súčtov a výsledok je kladný, musí
existovať také $k\in \{1, 2, \ldots, n\}$, že
$$\sum_{j=1}^m f(y_j+x_k)>0$$ a preto existuje umiestnenie druhej
šablóny, ktoré zakrýva kladný súčet. A to sme chceli dokázať.
",9
5618b73d2ad1b2cc,kms,"Keď vlak konečne dorazil do Brezna, vedúci nelenili ani chvíľu a začali
vykladať erár von z vlaku. Viktor zdvihol zrak, že znesie Stana dole,
ale tu si všimol, že sa mu vzďaľuje! Vlak sa začal spolu so zvyškom
eráru a účastníkmi rozbiehať zo stanice von. To však Jožko nemohol
nechať len tak. Našiel núdzovú brzdu, silne za ňu zatiahol a vlak sa
prudko zastavil. Všetkým účastníkom (a eráru) sa podarilo šťastlivo
vystúpiť von z vlaku. Avšak teraz musia chudáci strojvodcovia odbrzdiť
vlak. To sa robí tak, že nahromadený tlak v brzdách sa postupne
uvoľňuje. A ako inak než odmocňovaním.

Pre každé $n\geq 1$ definujme
$$a_n=2-\frac{1}{n^2+\sqrt{n^4+\frac{1}{4}}}.$$

Dokážte, že suma $\sqrt{a_1}+\dots + \sqrt{a_{119}}$ je prirodzené
číslo.
","Našim cieľom je upraviť si výraz do nejakého použiteľnejšieho tvaru.
Prvá vec, ktorá sa nám nepáči, je odmocnina v menovateli. Poďme sa jej
teda zbaviť.

Metóda, ktorou vieme dostať odmocninu preč z menovateľa, sa nazýva
*usmernenie zlomku*. Jej základnou myšlienkou je vzťah pre rozdiel
štvorcov, ktorý vraví, že $X^2-Y^2=(X-Y)(X+Y)$. Všimnime si, že ak máme
v menovateli súčet dvoch členov, z ktorých každý je racionálne číslo
alebo odmocnina z racionálneho čísla, pokiaľ rozšírime tento zlomok ich
rozdielom, v menovateli budeme mať racionálne číslo (a odmocniny sa
presunú do čitateľa). Keď túto stratégiu použijeme pre náš výraz,
dostaneme $$\begin{align*}
    a_n&=2-\frac{1}{n^2+\sqrt{n^4+\frac 14}}=2-\frac{1}{n^2+\sqrt{n^4+\frac 14}}\cdot\frac{n^2-\sqrt{n^4+\frac14}}{n^2-\sqrt{n^4+\frac14}}=2-\frac{n^2-\sqrt{n^4+\frac14}}{n^4-\left(n^4+\frac14\right)}=\\
    &=2+4\left(n^2-\sqrt{n^4+\frac14}\right)=4n^2+2-4\sqrt{n^4+\frac14}=4n^2+2-2\sqrt{4n^4+1}.
\end{align*}$$

Výraz sme si síce zjednodušili, no uvedomme si, že chceme súčet odmocnín
našich členov, nie tých členov samotných. To znamená, že prakticky máme
výrazy, v ktorých sú odmocniny pod ďalšou odmocninou. Chceli by sme sa
teda pokúsiť vnútornú odmocninu spod tej vonkajšej. Ale ako?

Pozrime sa, čo sa deje s výrazom $X+Y\cdot\sqrt Z$, keď ho umocníme na
druhú. Dostávame tak $$\begin{equation*}
    \left(X+Y\cdot\sqrt Z\right)^2=X^2+2XY\sqrt Z+Y^2Z=(X^2+Y^2Z)+2XY\cdot\sqrt Z.
\end{equation*}$$ Všimnime si, že aj výsledný výraz je tvaru
$\text{dačo} + \text{čosi}\cdot\sqrt Z$. To nám môže vnuknúť nápad, že
ak by sme vnútornú odmocninu vedeli vytiahnuť von, výsledok by bol tvaru
$x+y\sqrt{4n^4+1}$. Poďme teda skúsiť také $x, y$ nájsť.

Chceme, aby platilo $$\begin{align*}
    \sqrt{a_n} &= x+y\sqrt{4n^4+1},\\
    a_n &= x^2+2xy\sqrt{4n^4+1}+y^2(4n^4+1),\\
    (4n^2+2)-2\cdot\sqrt{4n^4+1} &= \left[x^2+y^2(4n^4+1)\right] + 2xy\cdot\sqrt{4n^4+1}.
\end{align*}$$ *Podotknime ešte, že v prvom kroku sme urobili
neekvivalentnú úpravu, a teda nám $x,y$ môžu vyjsť s opačnými
znamienkami. Nakoniec preto treba overiť, či $x+y\sqrt{4n^4+1}\geq0$.*

To vieme dosiahnuť napríklad tak, že budeme požadovať, aby platilo
súčasne $$\begin{align}
    4n^2 + 2 &= x^2 + y^2(4n^4 + 1), \label{eq:sq_sum}\\
    -2 &= 2xy. \label{eq:prod}
\end{align}$$

Tu vieme z $\eqref{eq:prod}$ vyjadriť $x=-\frac 1y$ a to dosadiť do
$\eqref{eq:sq_sum}$, čím dostaneme $$\begin{align*}
    4n^2 + 2 &= \frac1{y^2} + y^2(4n^4+1),\\
    0 &= (4n^4+1)y^4 - (4n^2+2)y^2 + 1.
\end{align*}$$ Z toho už substitúciou $t=y^2$ vieme dostať kvadratickú
rovnicu $$\begin{equation*}
    (4n^4+1)t^2 - (4n^2+2)t + 1 = 0
\end{equation*}$$ a štandardným vzťahom odvodiť jej riešenia
$$\begin{align*}
    t_{1,2}&=\frac{4n^2+2\pm\sqrt{(4n^2+2)^2-4(4n^4+1)}}{2(4n^4+1)}=\frac{4n^2+2\pm\sqrt{16n^4+16n^2+4-16n^4-4}}{2(4n^4+1)}=\\
    &= \frac{4n^2+2\pm\sqrt{16n^2}}{2(4n^4+1)}=\frac{4n^2\pm 4n+2}{2(4n^4+1)}=\frac{2n^2\pm 2n+1}{4n^4+1}.
\end{align*}$$ Všimnime si, že škaredá odmocnina v čitateli sa nám
zázračne zjednodušila a dostali sme celkom pekný výraz.[^1]

Keďže nehľadáme všetky riešenia, ale iba nejaké jedno, pomocou ktorého
sa nám podarí zjednodušiť odmocnina, môžeme si zobrať
$t=\frac{2n^2+2n+1}{4n^4+1}$. Toto je pre kladné $n$ očividne kladné,
vieme určiť aj $y=\sqrt t=\frac{\sqrt{2n^2+2n+1}}{\sqrt{4n^4+1}}$ a z
neho $x=-\frac{\sqrt{4n^4+1}}{\sqrt{2n^2+2n+1}}$. Následne ale
$$\begin{equation*}
    \sqrt{a_n} = x+y\sqrt{4n^4+1}=-\frac{\sqrt{4n^4+1}}{\sqrt{2n^2+2n+1}}+\frac{\sqrt{2n^2+2n+1}}{\sqrt{4n^4+1}}\cdot\sqrt{4n^4+1}=\sqrt{2n^2+2n+1}-\frac{\sqrt{4n^4+1}}{\sqrt{2n^2+2n+1}}.
\end{equation*}$$ Pripomeňme si, že vyššie sme urobili neekvivalentnú
úpravu. Preto teraz musíme overiť, či platí $$\begin{equation*}
    \sqrt{2n^2+2n+1}-\frac{\sqrt{4n^4+1}}{\sqrt{2n^2+2n+1}}\stackrel{\text ?}\geq0.
\end{equation*}$$ To však ľahko vyplynie z toho, že
$(2n^2+2n+1)^2=4n^4+8n^3+8n^2+4n+1\geq 4n^4+1$ platí pre ľubovoľné
prirodzené $n$.

Preto hľadáme súčet $$\begin{align*}
    \sqrt{a_1}+\sqrt{a_2}+\dots+\sqrt{a_{119}} &= \sqrt{2\cdot1^2+2\cdot1+1}-\frac{\sqrt{4\cdot1^4+1}}{\sqrt{2\cdot1^2+2\cdot1+1}}+\sqrt{2\cdot2^2+2\cdot2+1}-\frac{\sqrt{4\cdot2^4+1}}{\sqrt{2\cdot2^2+2\cdot2+1}}+\cdots=\\
    &= \sqrt{5}-\sqrt{\frac 55}+\sqrt{13}-\sqrt{\frac{65}{13}}+\sqrt{25}+\sqrt{\frac{325}{25}}+\cdots=\sqrt5-1 + \sqrt{13} - \sqrt5 + 5 - \sqrt{13} + \cdots.
\end{align*}$$ Preskúmaním prvých pár členov sa tento súčet začína javiť
ako tzv. *teleskopický rad* -- taký, v ktorom sa vedľajšie členy
čiastočne vzájomne sčítajú na nulu. Na to by sme ale potrebovali overiť,
že platí $$\begin{align*}
    \sqrt{2n^2+2n+1} &\stackrel{\text?}= \frac{\sqrt{4(n+1)^4+1}}{\sqrt{2(n+1)^2+2(n+1)+1}},\\
    (2n^2+2n+1)(2(n+1)^2+2(n+1)+1) &\stackrel{\text?}= 4(n+1)^4 + 1.
\end{align*}$$ Roznásobením ľavej strany dostaneme $$\begin{equation*}
    (2n^2+2n+1)(2(n+1)^2+2(n+1)+1) = (2n^2+2n+1)(2n^2+6n+5) = 4n^4 + 16n^3 + 24n^2 + 16n + 5
\end{equation*}$$ a roznásobením pravej zas $$\begin{equation*}
    4(n+1)^4 + 1 = 4(n^4+4n^3+6n^2+4n+1) + 1 = 4n^4 + 16n^3 + 24n^2 + 16n + 5,
\end{equation*}$$ čiže uvedená rovnosť naozaj platí. Preto
$$\begin{equation*}
    \sqrt{a_n} = \sqrt{2n^2+2n+1}-\frac{\sqrt{4n^4+1}}{\sqrt{2n^2+2n+1}} = \sqrt{2n^2+2n+1}-\sqrt{2(n-1)^2+2(n-1)+1},
\end{equation*}$$ z čoho už nakoniec dostaneme výsledný súčet ako
$$\begin{alignat*}
{3}
    \sqrt{a_1}+\sqrt{a_2}+\cdots+\sqrt{a_{119}} = &\sqrt{2\cdot1^2+2\cdot1+1} &&-\sqrt{2\cdot0^2+2\cdot0+1}+\\
    +&\sqrt{2\cdot2^2+2\cdot2+1} &&-\sqrt{2\cdot1^2+2\cdot1+1}+\\
    +&\ \cdots\ +\\
    +&\sqrt{2\cdot118^2+2\cdot118+1} &&-\sqrt{2\cdot117^2+2\cdot117+1}+\\
    +&\sqrt{2\cdot119^2+2\cdot119+1} &&-\sqrt{2\cdot118^2+2\cdot118+1}=\\
    =&\sqrt{2\cdot119^2+2\cdot119+1} &&-\sqrt{2\cdot0^2+2\cdot0+1}=169-1=168.
\end{alignat*}$$ Dostali sme, že hľadaný súčet je rovný $168$, čo je ale
očividne celé číslo, čím je dôkaz hotový.

[^1]: Skutočnosť je taká, že takéto niečo nevyjde vždy. Napríklad, výraz
    $\sqrt{4-\sqrt7}$ sa dá zjednodušiť, kdežto výraz $\sqrt{1+\sqrt3}$
    nie. To, že nám to v tejto úlohe vyšlo, je iba zhoda náhod (resp.
    zámer tvorcu).
",10
24822284a16c78ea,kms,"Nadišiel ďalší deň. Slnko svietilo nad Manhattanom 50 rokov. Dante
vstúpil do svojej agentúry, sňal si z hlavy klobúk a aj so sakom ho
zavesil na vešiak. Prešiel zo päť metrov a sadol si za svoj dubový stôl.
Vyložil si naň nohy a z vrecka vytiahol niekoľko po sebe idúcich
kladných celých čísel takých, že ich súčet bol $1000$. Koľko ich mohlo
byť najviac?
","Na riešenie tejto úlohy použijeme známy vzorec pre súčet prvých $i$
kladných celých čísel

$$\begin{equation}
\label{jeden}
    1+2+3+\dots+(i-1)+i=\frac{i(i+1)}{2}. 
\end{equation}$$

Tento vzorec môžeme využiť, aby sme zistili súčet čísel od $n$ po
$n+k-1$. Prečo práve $k-1$? Všimnime si, že čísel od $n$ po $n+k-1$ je
práve $k$. Stačí nám už teda nájsť iba najvyššiu možnú hodnotu $k$, aby
sme zistili odpoveď na otázku zo zadania.

Pomocou [\[jeden\]](#jeden){reference-type=""eqref"" reference=""jeden""}
vieme vypočítať súčet čísel od $1$ po $n+k-1$. Nás však zaujíma súčet od
$n$ po $n+k-1$, a nie od $1$. Nestačí nám teda použiť
[\[jeden\]](#jeden){reference-type=""eqref"" reference=""jeden""} iba raz.
Budeme musieť od súčtu čísel od $1$ po $n+k-1$ odčítať súčet čísel od
$1$ po $n-1$:

$$\begin{align*}
    1 + 2 + \dots + (n - 2) + (n - 1) &= \frac{(n-1)n}{2}, \\
    1 + 2 + \dots + (n - 1) + n + (n + 1) + \dots + (n+k-2) + (n+k-1) &= \frac{(n+k-1)(n+k)}{2}, \\
    \frac{(n-1)n}{2} + n + (n + 1) + \dots + (n+k-2) + (n+k-1) &= \frac{(n+k-1)(n+k)}{2}, \\
    n + (n + 1) + \dots + (n+k-2) + (n+k-1) &= \frac{(n+k-1)(n+k)}{2} - \frac{(n-1)n}{2}, \\
    \frac{(n+k-1)(n+k)}{2}-\frac{(n-1)n}{2}&=1000, \\
    n^2+2nk+k^2-n-k-\left(n^2-n\right)&=2000, \\
    2nk+k^2-k&=2000, \\
    k\left(2n+k-1\right)&=2000.
\end{align*}$$

Môžeme si všimnúť, že hľadáme dve kladné celé čísla, ktorých súčin je
$2000$. Aby toto tieto čísla spĺňali, musia byť obe deliteľmi $2000$.
Ďalej môžeme pozorovať, že $k < 2n + k - 1$. Delitele čísla $2000$ teda
môžeme priradiť k týmto dvom činiteľom nasledovne:

     $\mathbf{k}$       1      2      4     5     8    10    16    20    25   40
  ------------------- ------ ------ ----- ----- ----- ----- ----- ----- ---- ----
   $\mathbf{2n+k-1}$   2000   1000   500   400   250   200   125   100   80   50

Keďže chceme nájsť čo najväčšie možné $k$, skúsime za $k$ dosádzať
postupne najvyššie možné hodnoty. Ak $k=40$, potom $2n+k-1=50$, čo by
znamenalo, že $n=\frac{11}{2}$. My však vieme, že $n$ musí byť celé
číslo, teda $k\neq40$. Ďalšia možnosť je $k=25$. Potom $2n+k-1=80$, z
čoho $n=28$. Tieto hodnoty vyhovujú všetkým podmienkam zo zadania, našli
sme teda riešenie.

Dante mohol mať najviac $25$ po sebe idúcich kladných celých čísel:
$$28+29+30+\dots+50+51+52=1000.$$

*Pozn.: Na vzorec sa dalo prísť aj nasledovne. Vypíšeme si súčet čísel
od $n$ po $n-k+1$. Všimnime si, že sa v ňom $n$ nachádza práve $k$ krát
a zvyšné členy tvoria súčet čísel od $1$ po $k-1$:*

$$\begin{align*}
    n+(n+1)+(n+2)+\dots+(n+k-2)+(n+k-1)&=1000, \\
    kn+1+2+\dots+(k-2)+(k-1)&=1000, \\
    kn+\frac{(k-1)k}{2}&=1000, \\
    2nk+k^2-k&=2000 \\
    k\left(2n+k-1\right)&=2000.
\end{align*}$$
",3
ad10066bd5151f0d,kms,"Po dvoch celých večnostiach sa dvere na kumbále otvorili a Artuš
vytiahol Krtka von. Rozhodol sa, že Krtkove kvality overí Kráľovskou
majstrovskou skúškou.

Máme pravouhlý trojuholník s dĺžkami odvesien $a,b$ a dĺžkou prepony
$b+1$, kde $a$ a $b$ sú kladné celé čísla. Dokážte, že $b$ je párne
číslo.
","Keďže máme trojuholník, ktorý je pravouhlý, tak pre dĺžky jeho strán
bude platiť Pytagorova veta, a tak dostaneme $$\begin{align*}
a^2+b^2 &=(b+1)^2, \\
a^2+b^2 &=b^2+2b+1,\\
a^2 &=2b+1.
\end{align*}$$ Keďže $2b$ je určite párne číslo a k nemu pripočítavame
nepárnu jednotku, tak dostaneme nejaké nepárne číslo. Tým pádom je $a^2$
nepárne, a teda aj $a$ bude nepárne (pretože ak by bolo párne, tak by
bolo v tvare $2k$, čo po umocnení dáva $4k^2$, čo nie je nepárne číslo).
Vráťme sa ale k pôvodnej Pytagorovej vete a za $a$ dosaďme
$2k-1, k\in \mathbb{N}$ (lebo už vieme, že $a$ je nepárne):
$$\begin{align*}
(2k-1)^2+b^2 &=(b+1)^2, \\
4k^2-4k+1+b^2 &=b^2+2b+1,\\
4k^2-4k &=2b, \\
2 \cdot (k^2-k)=2k^2-2k &=b.
\end{align*}$$ No a v tomto momente vidíme, že $b$ musí byť skutočne
párne.
",2
4b267977934691a5,kms,"Jožo sa balil do Belgicka a ako obvykle, si chcel zbaliť jeho obľúbené
prirodzené čísla. Tie však, ako obvykle, zapatrošil. Pomôžte Jožovi
nájsť jeho obľúbené prirodzené čísla $a$, $b$ a $c$ také, že sú všetky
rôzne a žiadne z nich nie je druhou mocninou celého čísla, avšak čísla
$ab$, $bc$ a $ac$ sú všetko druhé mocniny celých čísel a súčet $a+b+c$
je najmenší možný. Ktoré čísla Jožo hľadá?
","Hľadáme $3$ čísla, ktoré samy o sebe nie sú druhou mocninou, no súčin
ľubovolných dvoch z nich už druhou mocninou bude. Pre každú druhú
mocninu platí, že má v prvočíselnom rozklade každé prvočíslo párny počet
krát (vďaka tomu vychádza odmocnina celé číslo). Na to, aby žiadne z
daných čísel nebolo druhou mocninou celého čísla, je potrebné, aby sa v
ich prvočíselnom rozklade nachádzalo aspoň jedno prvočíslo nepárny počet
krát (potom druhá odmocnina už nebude celé číslo, keďže z tohto
konkrétneho prvočísla nemôžeme zobrať polovicu jeho počtu). No pri ich
súčine potrebujeme zaistiť párnosť všetkých početností, a preto musíme
dodržať aj to, že ak sa už niektoré prvočíslo v niektorom prvočíselnom
rozklade nachádza nepárny počet krát, bude sa musieť nepárny počet krát
(teda aspoň raz) nachádzať aj v zvyšných prvočíselných rozkladoch (keďže
sa nám mocniny sčitujú a chceme mať v súčine vždy párny počet).

Nejaká taká trojica čísel $a$, $b$, $c$ môže vyzerať napríklad takto:
$$a = \underbrace{2\cdot 5 \cdot 7}_{n} \cdot\, \underbrace{3^2 \cdot 5^2}_{k},\qquad
b = \underbrace{2\cdot 5 \cdot 7}_{n} \cdot\, \underbrace{5^4 \cdot 11^2 \cdot 13^6}_{l},\qquad
c = \underbrace{2\cdot 5 \cdot 7}_{n} \cdot\, \underbrace{1}_{m}.$$ Pri
tejto trojici čísel sa prvočísla $2$, $5$ a $7$ vyskytujú nepárny počet
krát v prvočíselnom rozklade každého z čísel. Súčin týchto prvočísel,
ktoré sa vyskytujú v každom čísle nepárny počet krát, si označíme $n$.
Keďže sa tieto prvočísla vyskytujú v rozkladoch každého z čísel $a$,
$b$, $c$, vieme si ich zapísať ako $a = n \cdot k$, $b = n \cdot l$ a
$c = n \cdot m$. Tie prvočísla, ktoré boli v rozklade čísla $a$ v párnej
mocnine, prešli v rovnakom počte aj do prvočísleného rozkladu čísla $k$.
Z prvočísel, čo boli v rozklade čísla $a$ v nepárnej mocnine, sme jedno
ubrali a zvyšok, teda párny počet, išiel do rozkladu čísla $k$. Teda
číslo $k$ má vo svojom prvočíselnom rozklade všetky prvočísla v párnej
mocnine. Preto je druhou mocninou celého čísla. Z rovnakého dôvodu sú aj
čísla $l$, $m$ druhými mocninami celých čísel.

Avšak ďalšou podmienkou v zadaní je, aby súčet $a + b + c$ bol čo
najmenší. Poďme sa pozrieť, ako vieme naše čísla $a = n\cdot k$,
$b = n \cdot l$ a $c = n \cdot m$ pozmenšovať. Ako sme spomenuli, čísla
$a$, $b$, $c$ musia mať aspoň jedno prvočíslo vo svojich rozkladoch v
nepárnej mocnine. Keďže najmenším prvočíslom je $2$, tak číslo $n$ musí
byť aspoň $2$. Ďalej vieme, že čísla $a$, $b$, $c$ musia byť rôzne. Aby
sa tak stalo, tak aj čísla $k$, $l$, $m$ musia byť rôzne. Najmenšími
druhými mocninami kladných celých čísel sú $1$, $4$ a $9$. Keď si
zvolíme $k = 1$, $l = 4$, $m = 9$ a $n = 2$, dostaneme trojicu čísel
$$a = \underbrace{2}_{n} \cdot\, \underbrace{1}_{k} = 2,\qquad
b = \underbrace{2}_{n} \cdot\, \underbrace{2^2}_{l} = 8,\qquad
c = \underbrace{2}_{n} \cdot\, \underbrace{3^3}_{m} = 18,$$ ktoré nie sú
druhými mocnimai celých čísel, ale ich súčiny $ab$, $ac$ a $ca$ sú
druhými mocnimai celých čísel. Keďže sme zvolili najmenšie možné čísla
$a$, $b$, $c$, tak aj ich súčet je najmenší možný. Sú to teda čísla,
ktoré Jožo hľadá.
",1
41bb3474e41b6e27,kms,"Do polynómu $x^{10}+ a_9x^9+a_8x^8+\cdots+a_1x+1$ dvaja hráči striedavo
dopĺňajú reálne koeficienty. Ak nakoniec polynóm nemá žiadny reálny
koreň, vyhráva prvý hráč. Inak vyhrá druhý hráč. Pre ktorého hráča
existuje výherná stratégia? Popíšte ju. (Prvý hráč začína.)
","Riešenie podľa Josefa Tkadleca. Ukážeme, že druhý hráč dokáže zariadiť,
aby daný polynóm $P$ mal reálny koreň. Stačí mu na to, aby pre nejaké
reálne číslo $c$ bolo $P(c)<0.$ Polynóm je totiž párneho stupňa, takže
pôjde do plus nekonečna na oboch stranách. Okrem toho je to spojitá
funkcia, preto ak niekde nadobúda kladnú hodnotu a inde zápornú, tak
niekde medzi nimi určite leží nejaký koreň. Tak poďme k stratégii. Máme
$9$ koeficientov, ktoré treba doplniť - $4$ pri párnych mocninách a $5$
pri nepárnych. Počas prvých šiestich ťahov doplní druhý hráč vždy
koeficient pri nejakej mocnine $x$ opačnej parity ako doplnil prvý hráč.
V siedmom ťahu má teda prvý hráč na výber jeden koeficient pri párnej
mocnine a dva pri nepárnych mocninách. Nech si vyberie jeden z dvoch
koeficientov pri nepárnych mocninách. Potom druhý hráč doplní koeficient
pri párnej mocnine tak, aby súčet všetkých koeficientov pri párnych
mocninách bol $0.$ Čo tým dosiahol? $$\begin{eqnarray*}
P(1) &=& 1 + a_9 + a_8 + a_7 + \ldots a_2 + a_1 + 1\\
P(-1)&=& 1 - a_9 + a_8 - a_7 + \ldots a_2 - a_1 + 1   
\end{eqnarray*}$$

Sčítaním týchto dvoch hodnôt $P(1)$ a $P(-1)$ dostaneme

$$P(1)+P(-1)=2(1+a_8+a_6+a_4+a_2+1)=0,$$

lebo posledný koeficient pri párnej mocnine sme vhodne vybrali, aby
tento súčet bol nula. Vidíme, že aspoň jedna z hodnôt $P(1)$ a $P(-1)$
bude menšia resp. rovná nule a teda $P$ bude mať reálny koreň(Bez ohľadu
na to, čo vyplní v poslednom ťahu prvý hráč.). Teraz potrebujeme ešte
vyriešiť, čo ak si prvý hráč vyberie práve koeficient pri párnej mocnine
a druhému ostanú na výber už len dva pri rôznych nepárnych mocninách.
Urobíme podobný trik ako predtým, len bude trochu zložitejší. Polynóm
$P$ môžeme po siedmom ťahu napísať v tomto prípade ako
$P(x)=Q(x)+a_ix^i+a_jx^j,$ kde $a_i$ a $a_j$ sú zostávajúce neurčené
koeficienty, pričom $i,j$ sú nepárne čísla, $i>j.$ Skúmajme hodnotu
$P(2)$ a $P(-1).$

$$\begin{eqnarray*}
P(2) &=& Q(2) + a_i2^i+ a_j2^j \\
P(-1)&=& Q(-1) - a_i - a_j
\end{eqnarray*}$$

Teraz vynásobme druhú rovnicu číslom $2^j,$ sčítame ich a dostaneme

$$P(2) + 2^jP(-1) = Q(2)+2^jQ(-1)+a_i(2^i-2^j).$$

Keď sa na to poriadne pozrieme vidíme, že koeficient $a_i$ vie druhý
hráč vybrať tak, aby pravá strana bola rovná nule. Takže opäť dostaneme,
že buď $P(2)$ alebo $P(-1)$ je menšie alebo rovné nule.
",9
960cc7f2515c5da6,kms,"Bus má rád modré skrinky. V každej modrej skrinke sa nachádza niekoľko
rôznych prirodzených čísel. Bus považuje modrú skrinku za *špeciálnu*,
ak z nej vieme vybrať šesť prirodzených čísel, ktorých súčet je
deliteľný šiestimi.\
a) Nájdite modrú skrinku, takú že obsahuje desať čísel a nie je
špeciálna.\
b) Ukážte, že každá modrá skrinka s jedenástimi číslami je špeciálna.
","$a)$ Poďme sa hneď vrhnúť do hľadania takejto skrinky. Vyskúšajme
najskôr takú, v ktorej budú len čísla deliteľné šiestimi. Táto zjavne
nevyhovuje, veď ľubovoľná šestica čísel z nej robí špeciálnu skrinku.
Takýto neúspech nás však nemôže odradiť. Práve naopak. Už vieme, že v
nešpeciálnej skrinke musí byť menej ako šesť čísel deliteľných $6$. Nech
je ich teda napríklad päť. K nim zoberme ešte päť čísel, ktoré dávajú po
delení $6$ zvyšok $1$. Je táto skrinka špeciálna? Najskôr si uvedomme,
že na to, aby bolo číslo deliteľné $6$, musí mať zvyšok po delení
šiestimi rovný nule. V našej skrinke však takýto zvyšok dosiahnuť
nevieme. Najmenší dosiahnuteľný zvyšok je totižto $1$. Ten dostaneme
tak, že vezmeme $5$ čísel deliteľných $6$ a jedno, ktoré dáva zvyšok
$1$. Naopak najväčší možný zvyšok môže byť $5$ (porozmýšľaj, aké čísla
vybrať). To znamená, že zvyšok $0$ po delení $6$ nevieme dosiahnuť a
teda žiaden súčet šiestich čísel z našej skrinky nemôže byť deliteľný
$6$. Príkladom takejto skrinky je napríklad
$\{ 6,7,12,13,18,19,24,25,30,31 \}$.\
$b)$ Je zvykom, že ak to nejde pre veľké čísla, musíme to skúsiť pre
menšie. Preto dokážme radšej jednoduchšiu verziu, a to že ak máme
ľubovoľné tri čísla, tak z nich vieme vybrať dve tak, že ich súčet je
deliteľný dvoma. Táto verzia je však vcelku ľahká. Veď tieto čísla môžu
mať po delení dvoma len dva zvyšky - 0 a 1. A keďže máme tri čísla, tak
dve z nich majú rovnaký zvyšok. Ak teraz zoberieme tieto dve, tak ich
súčet je deliteľný dvoma (premysli si prečo!).

Čo teraz? Dokázali sme nejakú jednoduchšiu verziu našej úlohy, ale našu
úlohu nemáme zďaleka dokázanú. Avšak nebuďme smutní. Skúsenosti z tejto
podúlohy nám isto pomôžu pri vyriešení celej úlohy. Ale ako?

Dôležité je si uvedomiť, že na to, aby bolo nejaké číslo deliteľné
šiestimi, musí byť deliteľné dvoma a troma. Vďaka vyššie spomenutému
postupu vieme spomedzi našich jedenástich čísel vybrať päť dvojíc tak,
že ich súčty vrámci každej dvojice budú deliteľné dvoma (porozmýšľajte,
ako na to). Jedno číslo nám samozrejme zostane, ale to si nebudeme
všímať. Ďalej nás bude zaujímať už len našich päť dvojíc čísel s párnymi
súčtami. Na to, aby sme našli šesť čísel so súčtom deliteľným šiestimi
potrebujeme z týchto piatich dvojíc vybrať tri tak, aby celkový súčet
bol deliteľný šiestimi. My však už vieme, že súčet v každej dvojici je
deliteľný dvoma. Preto bude aj súčet šiestich čísel, ktoré máme z troch
dvojíc deliteľný dvoma. Takže nám stačí vybrať z týchto piatich dvojíc
tri tak, aby bol ich celkový súčet deliteľný troma. A už je tu zrazu
cítiť cieľ:)

Budeme postupovať podobne ako pri úlohe s dvojkou. Aký zvyšok po delení
troma môžu mať súčty týchto dvojíc? Zrejme $0,1$ a $2$. Čiže všetky. Čo
by sa stalo, ak by sa niektorý súčet vyskytoval trikrát? Potom by sme
jednoducho vybrali týchto šesť čísel (tri dvojice) a naša hľadaná
šestica by bola nájdená (opäť si premysli prečo!). Dobre, tak dajme
tomu, že takáto trojica tam neexistuje. Potom však pre každý zvyšok po
delení troma existuje dvojica s takýmto zvyškom. Toto sa dá to zdôvodniť
zdravým rozumom (tento druh zdravého rozumu sa občas nazýva Dirichletov
princíp:)). Tieto tri dvojice majú celkový súčet deliteľný troma. Prečo?
Veď ich súčty po delení troma sú $0,1$ a $2$. Takže zvyšok po delení
troma ich súčtu je $0+1+2=3$. Teda súčet týchto šiestich čísel je
deliteľný troma a keďže je deliteľný dvoma, je deliteľný aj šiestimi. A
to sme chceli dokázať.

Náročnejším dávam do pozornosti www.kms.sk/archiv kde v 1. serii zimného
semestra školského roka 2005/2006 nájdete zadanie ťažšej verzie tejto
úlohy. Je to úloha číslo 14. Želám veľa štastia pri jej riešení:)\
*STARA VERZIA: *$b)$ Rozdeľme si čísla v našej skrinke na dve skupinky -
párne a nepárne. Keďže ich je nepárny počet (11), v práve jednej
skupinke je nepárny počet čísel. Preto jedno číslo z tejto skupinky
vynecháme a ostatné popárujeme vrámci svojich skupiniek. Takto dostaneme
päť dvojíc čísel s peknou vlastnosťou, že súčet vrámci každej dvojice je
párny (premysli si prečo!). Keďže šestka je párne číslo, môže byť zvyšok
po delení šiestimi každého z týchto súčtov rovný jednému z čísel
0,2 a 4. Teraz si stačí uvedomiť, že ak sa niektorý z týchto zvyškov
vyskytuje aspoň trikrát, tak stačí zobrať prislúchajúcich šesť čísel (to
znamená šesť čísel, ktoré dávali tri dvojice majúce takéto súčty) a tie
majú súčet deliteľný šiestimi (opäť si to premysli!). Ak tomu tak nie
je, tak sa každý zo zvyškov 0,2,4 vyskytuje aspoň raz. To však znamená,
že ak si vyberieme pre každý zvyšok jednu dvojicu, ktorá má v súčte
tento zvyšok po delení šiestimi, tak sme hotoví. To preto, lebo týchto
šesť čísel má zvyšok 0+2+4=0 po delení šiestimi, čo sme chceli.**
",7
ef805ea6ce676bb9,kms,"Konečne (ale, ako povedal ešte vždy otrasený Jubilár, vraj neohraničene)
sme dorazili na dno Doliny Algebry. Ňou tečie Červená rieka, ktorá nás
určite dovedie do Srdca Abstrakcie! Aby sme si však ušetrili cestu,
rozhodli sme sa najať si plť aj s pltiarom. Našťastie, pltiarstvo je
zamestnanie každého prirodzeného čísla, nie všetky sú ale dôveryhodné.
Krutitruľo si našťastie spomenul, podľa čoho spoznať toho najlepšieho
pltiara.

Nájdite najmenšie prirodzené číslo $n$ také, že posledných $5$ cifier
čísla $n^2$ je $00001$. Číslo $n$ nemôže začínať nulou.
","Kľúčovým krokom k riešeniu tejto úlohy bolo uvedomiť si, ako nejak viac
matematicky uchopiť posledných $5$ cifier nejakého čísla. Posledných $5$
cifier čísla predstavuje jeho zvyšok po delení $10^5$. Je to vidno
napríklad vtedy, keď si vezmeme číslo
$12345678 = 123 \cdot 10^5 + 45678$. Zvyšok po delení $10^5$ je naozaj
jeho $5$ posledných cifier.

My teda hľadáme najmenšie číslo $n$, pre ktoré platí, že $n^2$ má zvyšok
$1$ po delení $10^5$ (vedúce nuly teraz už písať nemusíme). Rozdiel
čísla a jeho zvyšku (aj všeobecne rozdiel dvoch čísel s rovnakým
zvyškom) je násobok čísla, ktorým delíme, teda v našom prípade $n^2-1$
musí byť násobok $10^5$. Toto vieme zapísať aj v tvare
$10^5 \mid n^2-1$. Tento zápis znamená, že $10^5$ *delí* $n^2-1$.

S prvočíslami a ich mocninami sa pracuje o niečo lepšie, ako so
zloženými číslami (ako $10^5$), pretože o nich platia pekné vzťahy.
Napríklad ak prvočíslo delí súčin $a \cdot b$, musí deliť aspoň jedného
činiteľa ($a$ alebo $b$), pretože sa nevie do oboch.

Ak je číslo deliteľné $10^5 = 5^5 \cdot 2^5$, tak je nutne deliteľné aj
samotným $5^5$. Výraz $n^2-1$ si vieme rozpísať na súčin podľa známeho
vzorčeka ako $(n+1)(n-1)$. Teda musí platiť $5^5 \mid (n-1)(n+1)$. Číslo
$5$ nemôže deliť naraz obe zátvorky, keďže sa líšia o $2$. Musí teda
platiť $5^5 \mid n-1$ alebo $5^5 \mid n+1$. To nám už dáva celkom silnú
podmienku pre $n$. Číslo $1$ nevyhovuje -- druhá mocnina nemá dosť
cifier, takže ďalšími kandidátmi budú $5^5-1$, $5^5+1$, $2 \cdot 5^5-1$,
$2 \cdot 5^5+1$, ... Mohli by sme ich skúšať zaradom a onedlho by sme sa
dostali k výsledku. Skúsme to však o niečo rýchlejšie.

Môžeme si všimnúť, že hľadané $n$ je nepárne, pretože aj jeho druhá
mocnina musí byť nepárna. Stačí teda skúmať tie čísla, v ktorých sa
$5^5$ násobí niečím párnym; po odpočítaní alebo pripočítaní jednotky
dostaneme nepárne $n$. Keď si teraz vypíšeme niekoľko málo možností

$$\begin{align*}
2 \cdot 5^5-1 =6249 &\longrightarrow 6249^2 = 39050001,\\
2 \cdot 5^5+1 =6251 &\longrightarrow  6251^2 = 39075001,\\
4 \cdot 5^5-1 =12499 &\longrightarrow  12499^2 = 156225001,\\
4 \cdot 5^5+1 =12501 &\longrightarrow  12501^2 = 156275001,\\
6 \cdot 5^5-1 =18749 &\longrightarrow  18749^2 = 351525001,\\
6 \cdot 5^5+1 =18751 &\longrightarrow  18751^2 = 351600001,
\end{align*}$$

rýchlo nájdeme hľadané najmenšie $n = 6 \cdot 5^5+1 = 18751$, ktoré je
riešením našej úlohy.
",4
a99d118c1ca33d33,kms,"Vedúci dotancovali, ale piesok ešte nebol z trate odprataný, a tak sa ho
všetci cestujúci rozhodli ísť odpratávať. Odpratávali ho svorne zrnko po
zrnku. Niektoré zrnká išli ľahšie a zvládol ich odpratať samotný
cestujúci, s inými si však museli poradiť aj viacerí. Keď už bol všetok
piesok odprataný, vlakvedúci chcel oceniť najusilovnejších odpratávačov.
Na to by však o každom z nich musel vedieť, akú množinu zrniek piesku
odpratal.

Majme sto množín. V každom kroku si vie vlakvedúci vybrať dve množiny a
zistiť ich prienik aj zjednotenie. Nájdite najmenší možný počet krokov,
na ktorý vie vlakvedúci zistiť presný obsah všetkých množín.
","V úlohe chceme ukázať, na koľko meraní vlakvedúci vie zistiť obsahy
jednotlivých množín. Takže nás čakajú $2$ časti. Najprv ukážeme, že na
$100$ meraní už vlakvedúci vie vedieť obsahy všetkých množín. Následne
ukážeme že $100$ meraní naozaj potrebujeme.

Zatiaľ uvažujme $3$ množiny $A,B,C$. Spravme medzi nimi všetky merania.
Najprv rýchle uvedomenie, že ak viem obsah množiny $X$ a $Y$, tak už mám
aj obsah $X\backslash Y$ ($X$ bez $Y$). Nech
$Z = A \cup B \cup C = (A\cup B)\cup(A\cup C)$, takže $Z$, zjednotenie
všetkých $3$ množín máme. Ďalej nech $D = A \cap B$ a $E = A \cap C$.
Potom $A = (Z\backslash(B \cup C)) \cup D \cup E$. Tým dostávame
vyjadrenie pre $A$ využívajúce len prieniky a zjednotenia týchto $3$
množín. V prípade, že by to čitateľ mal problém nahliadnuť, odporúčame
si nakresliť Vennov diagram. Keďže je situácia symetrická, tak vieme
dorátať aj obsahy množín $B$ a $C$. Pre ostatných $97$ množín postupujme
nasledovne: porovnajme ich vždy po jednej (nazvime ju $M_i$) s množinou
$A$, ktorej obsah už je známy. Potom
$M_i = ((A \cup M_i)\backslash A) \cup (A\cap M_i)$ nám dáva postupne
obsahy ostávajúcich množín. Dokopy to sú $3$ merania na odhalenie množín
$A,B,C$ a potom $97$ ďalších meraní, čím sme zakončili prvú časť dôkazu.

Náročnejšou pasážou je ukázať, že $100$ meraní naozaj potrebujeme.
Respektíve vyžaduje nie úplne očividný nápad, že množiny si vieme
reprezentovať ako vrcholy grafu a merania ako hrany medzi nimi. Najprv
predpokladajme, že sme spravili najviac $99$ meraní. Potom náš graf má
aspoň jeden komponent súvislosti neobsahujúci cyklus. To nahliadneme z
toho, že súvislý graf na $n$ vrcholoch musí mať aspoň $n-1$ hrán a
potrebuje ich aspoň $n$ aby obsahoval cyklus. Ak každý vrchol je v
komponente súvislosti s cyklom, tak každý komponent má aspoň toľko hrán
ako vrcholov. Takže náš graf by musel mať aspoň $100$ hrán, čo nemá
podľa predpokladu. Ak má tento acyklický komponent jeden vrchol, tak sme
sa na danú množinu nepýtali, a teda nemôžeme poznať jej obsah. Ak je
komponent aspoň $2$-vrcholový, tak ide o strom, špeciálne je bipartitný
(vieme ho rozdeliť na $2$ množiny, kde v rámci každej nevedú hrany), kde
obe partície sú neprázdne. Predstavme si, že by jedna partícia
obsahovala iba prázdne množiny a druhá množiny obsahujúce prvok $a$.
Potom $a$ leží v každom zjednotení (na aspoň jednom konci každej hrany)
a v žiadnom prieniku (nikdy nie na oboch). Potom však nevieme určiť, v
ktorej z týchto $2$ partícií sa $a$ nachádza a ktorá je prázdna, takže
$99$ meraní nestačí.

Pozorný čitateľ v tomto momente môže namietať, že prvok $a$ sme do
množín umiestnili až po tom, čo prebehli porovnania, pričom normálne
proces prebieha obrátene. Naša stratégia však vie teoreticky záležať na
obsahu daných množín, a teda ho nevieme umiestniť BUNV na konci. Táto
námietka je oprávnená, no nevadí nám. Ukážeme, že hneď na začiatku vieme
do množín zadeliť prvky tak, aby nech počas konštrukcie vznikne
akýkoľvek strom, tak daný prvok bude mať v každom druhom vrchole.
Spravíme to priamočiaro. Stromov, ktoré mohli vzniknúť, je na $100$
vrcholoch iba konečne veľa. Postupne ich prejdime a každému dajme na
každé druhé miesto prvok. Potom, keď pri konštrukcii vznikne akýkoľvek
strom, ako komponent súvislosti, tak sa v ňom nachádza prvok, ktorý bude
ležať v každom zjednotení a žiadnom prieniku, a teda nebudeme vedieť, v
ktorej partícií sa bude nachádzať, čím je náš dôkaz naozaj ukončený.
",8
4836815bb9ae578d,kms,"Klep, klep, kdo tam a co se tam dělá? Tady sé pije.

V zálive v Karibskom mori stredozemskom žije $n$ sépií, kde $n \geq 4$.
Každá sépia má medzi zvyšnými nejaké kamarátky, pričom kamarátstva sú
vzájomné. Občas sépie chytí nutkanie pochytať sa za ramená do kruhu.
Každá sépia má dve ramená, každým môže chytiť nejakú inú sépiu za jej
rameno. Žiadne dve sépie sa nechcú držať, pokiaľ nie sú kamarátky.

Vieme, že v zálive pre každé celé $m$ také, že $2 < m < n$, sa ku každým
$m$ sépiám, ktoré sa dokážu pochytať za ramená do kruhu, vie pridať
nejaká zo zvyšných sépií tak, aby sa vzniknutá $(m+1)$-tica opäť vedela
pochytať za ramená do kruhu. To však nemusí znamenať, že nová sépia sa
vie do kruhu priamo pridať, je možné, že sa ostatné sépie budú musieť
nejakým spôsobom preusporiadať.

Jedného dňa sépia Septima (jedna spomedzi našich $n$ sépií) prišla do
zálivu, kde našla niekoľko sépií (aspoň tri, ale nevieme presne koľko),
ako sa držia za ramená do kruhu (bez nej).

Dokážte, že pre každé $m$, kde $2 < m < n$, existuje $m$-tica sépií,
ktoré sa dokážu držať do kruhu za ramená.
","Označme počet sépií, o ktorých vieme, že vedia utvoriť kruh $x$, pričom
vieme iba, že $2 < x < n$. Našou úlohou je ukázať, že určite existujú aj
zo sépií zostrojiteľné kruhy veľkostí $3$ až $n$. Ukážme najprv, že
určite bude existovať kruh najmenšej veľkosti, teda $3$.

Predstavme si $y$ sépií v kruhu veľkosti väčšej ako $4$ a menšej ako
$n$. Ukážeme, že tento kruh vieme vždy zmenšiť (to, že môžeme zmenšiť aj
kruh veľkosti $4$ ukážeme potom trochu iným spôsobom). Určite existuje
nejaká sépia, ktorá sa k nim vie pridať -- teda je kamarátkou s aspoň
dvomi z nich (inak by sa s ňou kruh vytvoriť nijako nedal). Vezmime teda
nejaké dve jej kamarátky v kruhu. Ak sú na susedných miestach, tak spolu
s ňou vedia vytvoriť kruh veľkosti $3$. Inak delia zvyšok kruhu na dve
časti (tieto dve sépie do zvyšku kruhu nerátame), z ktorých menšia musí
mať veľkosť najviac $y-4$ -- ak by to tak nebolo, obe časti by museli
byť väčšie, čo sa sčíta na aspoň $2y-6+2 = 2y-4$ sépií celkovo, čo je
určite viac ako $y > 4$. Vezmime túto časť vrátane dvoch deliacich
sépií, a kruh uzatvorme sépiou navyše, ktorá je kamarátkou ich oboch.
Dostaneme kruh veľkosti najviac $y-1$, teda sa nám kruh podarilo
zmenšiť.

Dokážme už len, že vieme zmenšiť aj kruh veľkosti $4$. Vieme, že určite
existuje nová sépia, ktorá vie s týmito štyrmi sépiami utvoriť kruh
veľkosti $5$. Opäť platí, že bude mať medzi nimi aspoň dve kamarátky. Ak
sú susedné, tvoria obe tieto kamarátky spolu s novou sépiou navzájom
kruh veľkosti $3$. Potrebujeme sa teda pozrieť na prípad, keď nie sú
susedné. Nazvime tieto dve kamarátky $A$ a $B$. V kruhu veľkosti $4$
musia byť nesusedné sépie oproti sebe, teda takto bude vyzerať cyklus:
$\ldots A, X, B, Y \ldots$ v poradí po obvode. Okrem toho vieme, že
existuje nejaké poradie, v akom sú tieto sépie usporiadateľné do kruhu
veľkosti $5$, spolu s novou sépiou. Tri susedné miesta v tomto kruhu
obsadí nová sépia s kamarátkami $A$ a $B$, takže sépie $X$ a $Y$ budú
musieť byť na zvyšných dvoch miestach. Teda sépie $X$ a $Y$ musia byť
kamarátky. To znamená, že sépie $X$, $Y$ a $A$ tvoria kruh veľkosti $3$.
Čo bolo treba dokázať.

Vidíme, že určite vieme nájsť tri sépie tvoriace najmenší možný kruh.
Ostáva nám len ukázať, že sa dajú vystavať aj všetky väčšie kruhy. To je
pomerne triviálne -- zo zadania priamo vyplýva, že ľubovoľný kruh
nezahŕňujúci všetky sépie vieme zmeniť na kruh veľkosti o $1$ väčšej,
teda vieme skonštruovať všetky vyššie veľkosti.
",6
8e3c2d92c442459e,kms,"Veronika chystá palacinkovú párty pre KMS vedúcich. Matúš prišiel skôr,
aby jej pomohol. Je ale tak nešikovný, že ho Veronika posadila do kresla
a hodila po ňom zbierku úloh, nech sa chlapec zabáva. Matúša zaujala
táto úloha:

Majme kladné celé čísla $a, b$ a $c$. Dokážte, že ak súčet týchto čísel
nie je deliteľný číslom $3$, tak musí byť číslo $(a-b)(b-c)(c-a)$
deliteľné číslom $3$.
","Zaujíma nás, čo sa bude diať, ak súčet čísel $a$, $b$, $c$ nie je
deliteľný číslom $3$, preto nemusíme riešiť, čo sa bude diať, ak je
súčet čísel $a$, $b$, $c$ deliteľný číslom $3$. Teda napríklad možnosť,
že všetky čísla majú rôzne zvyšky po delení číslom $3$. Vtedy si čísla
$a$, $b$, $c$ môžeme zapísať ako: $3k$, $3l + 1$, $3m + 2$, kde $k$,
$l$, $m$ sú prirodzené čísla. Ich súčet potom bude: $3(k + l + m + 1)$,
čiže bude deliteľný číslom $3$. Túto možnosť teda môžeme vylúčiť.

O ostatných možnostiach vieme určite povedať, že v každej z nich budú
mať aspoň dve z čísel $a$, $b$, $c$ rovnaký zvyšok po delení číslom $3$
(lebo možnosť, že budú mať všetky $3$ čísla rôzne zvyšky sme už
vylúčili). Keďže v jednotlivých zátvorkách výrazu
$(a - b)(b - c)(c - a)$ máme všetky možné dvojice týchto čísel, tak v
niektorej z nich bude musieť byť aj dvojica, ktorá má rovnaký zvyšok po
delení číslom $3$. Ak ale od seba odčítame dve čísla, ktoré dávajú
rovnaký zvyšok po delení číslom $3$, tak výsledkom bude číslo deliteľné
$3$, keďže vtedy si zas môžeme tieto dve čísla zapísať ako: $3k + x$,
$3l + x$, kde $k$ a $l$ sú nezáporné celé čísla a $x$ je ich zvyšok po
delení číslom $3$. Ich rozdiel potom bude $3(k-l)$ alebo $3(l-k)$, čo je
v oboch prípadoch násobok čísla $3$. Takže ak súčet čísel $a, b, c$
nebude deliteľný $3$, musí byť aspoň jedna zo zátvoriek výrazu
$(a - b)(b - c)(c - a)$ deliteľná číslom $3$, a preto potom aj celý
súčin bude deliteľný číslom $3$.
",1
282d807cd289c54e,kms,"Môj hrad má $43$ vežičiek rozložených pravidelne na kružnici. Na jeho
výzdobu potrebujem kúpiť veľa stužiek. Každé dve veže totiž prepojím
práve jednou, modrou alebo červenou. Z každej veže bude viesť práve $20$
červených a $22$ modrých stužiek. Trojicu veží nazveme modrým (resp.
červeným) triom, ak medzi nimi vedú len stužky modrej (resp. červenej)
farby. Predpokladajme, že na mojom hrade je $2022$ modrých trií. Koľko
je červených trií? Uveďte všetky možnosti.
","Preformulujme si na začiatok zadanie do jazyka matematiky: náš hrad je
graf so 43 vrcholmi, kde všetky vrcholy ležia na kružnici a z každého
vrcholu vychádza práve 20 červených a 22 modrých hrán.

Tým, že z každého vrcholu vychádza práve 22 hrán modrej farby, tak vieme
vybrať $\binom{22}{2}$ dvojíc, pričom spojnica ich rozdielnych vrcholov
bude tvoriť tretiu stranu trojuholníka. Toto vieme spraviť pre všetkých
43 vrcholov a dostaneme $43\cdot\binom{22}{2}=9\,933$ trojuholníkov. No
a tieto trojuholníky sú buď celé modré (ďalej len
[$3_m$]{style=""color: blue""}[$0_c$]{style=""color: red""}) alebo s dvomi
modrými stranami a jednou červenou (ďalej len
[$2_m$]{style=""color: blue""}[$1_c$]{style=""color: red""}). V tomto
momente si treba uvedomiť, že celé modré trojuholníky sme započítali
vždy 3-krát, pretože 2 modré hrany vychádzajú z každého ich vrcholu.
Potom musí platiť, že
$$9\,933=3\cdot\textcolor{blue}{3_m}\textcolor{red}{0_c}+\textcolor{blue}{2_m}\textcolor{red}{1_c}=3\cdot2\,022+\textcolor{blue}{2_m}\textcolor{red}{1_c}.$$
Odtiaľ ako riešenie lineárnej rovnice dostaneme
$\textcolor{blue}{2_m}\textcolor{red}{1_c}=3\,867$. Teraz budeme
opakovať postup zo začiatku, ale nebudeme voliť 2 modré hrany. Namiesto
toho budeme v každom vrchole voliť jednu modrú a jednu červenú hranu. V
každom vrchole je takýchto možností $22\cdot20=440$, teda vo všetkých
vrcholoch $43\cdot22\cdot20=18\,920$. Dostali sme tak trojuholníky s 2
modrými a 1 červenou stranou a 1 modrou a 2 červenými stranami (ďalej
len [$1_m$]{style=""color: blue""}[$2_c$]{style=""color: red""}). Do
výsledného súčtu sme ale každý taký trojuholník započítali 2-krát,
pretože v trojuholníku
[$1_m$]{style=""color: blue""}[$2_c$]{style=""color: red""} existujú práve 2
vrcholy také, že z nich vychádza 1 modrá a 1 červená hrana. Obdobné
tvrdenie platí aj pre trojuholníky s ofarbením
[$2_m$]{style=""color: blue""}[$1_c$]{style=""color: red""}. Z toho
dostávame rovnicu v tvare
$$18\,920=2\cdot\textcolor{blue}{2_m}\textcolor{red}{1_c}+2\cdot\textcolor{blue}{1_m}\textcolor{red}{2_c}=2\cdot3\,867+2\cdot\textcolor{blue}{1_m}\textcolor{red}{2_c},$$
ktorej riešenie bude $\textcolor{blue}{1_m}\textcolor{red}{2_c}=5\,593$.
Posledný raz implementujeme metodiku zo začiatku, ale tento raz budeme
vyberať 2 červené hrany, ktorých je $\binom{20}{2}$. Dobudovaním
trojuholníkov dostaneme úplne červené trojuholníky (červené triá, ďalej
len $\textcolor{blue}{0_m}\textcolor{red}{3_c}$) a
$\textcolor{blue}{1_m}\textcolor{red}{2_c}$. Takýchto trojuholníkov bude
$43\cdot\binom{20}{2}$, ale opäť ako pri úplne modrých trojuholníkoch,
tak aj tu sme započítali $\textcolor{blue}{0_m}\textcolor{red}{3_c}$ až
3-krát. Zostáva nám posledná rovnica
$$8\,170=\textcolor{blue}{1_m}\textcolor{red}{2_c}+3\cdot\textcolor{blue}{0_m}\textcolor{red}{3_c}=5\,593+3\cdot\textcolor{blue}{0_m}\textcolor{red}{3_c},$$
ktorej riešením je
$\textcolor{blue}{0_m}\textcolor{red}{3_c}=\textbf{859}$, čo je hľadaným
riešením.
",9
20dd9c09b1d5a946,kms,"Z toľkého vypytovania Merlina rozbolí hlava a vojakov odčaruje späť do
hradu. Krtko môže bezpečne zliezť a hneď sa aj Merlinovi poďakuje. Krtko
sa s Merlinom rozlúči, že ide maľovať akvarely krajiniek, na čo mu
Merlin dá balíček s jedlom na cestu. Keď Krtko domaľuje svoj posledný
akvarel západu slnka, rozbalí si Merlinov balíček, v ktorom okrem jedla
nájde aj Merlinovu knihu matematických príkladov s autogramom. Začne si
knihu listovať a na náhodnej strane nájde\...

Nech $n$ je prirodzené číslo väčšie ako $1$. Prirodzené číslo $a > 2$
nazveme $n$-rozložiteľné, ak $a^n - 2^n$ je deliteľné všetkými číslami
tvaru $a^d + 2^d$, kde $d \mid n$ a $1\le d < n$. Nájdi všetky $n$, pre
ktoré existuje $n$-rozložiteľné číslo.
","Dobrým prístupom, ako pochopiť zadanie, je dosadiť nejaké čísla.
Najmenšie $n$, pre ktoré môžeme zadanie riešiť, je $n=2$. Potom úlohou
je nájsť také $a$, aby $a^1+2^1 \mid a^2-2^2$. Keďže
$a^2-2^2 = (a-2)(a+2)$, tak deliteľnosť platí pre ľubovoľné $a>2$.
Prirodzené číslo $n=2$ je teda riešením, pre ktoré existuje
$n$-rozložiteľné číslo $a$. Mať jediného deliteľa $1\leq d < n$, $d=1$
sa z pohľadu skúmania úlohy oplatí, pretože treba overovať iba malé
množstvo deliteľností. Také čísla $n$ sú prvočísla.

Nech $n=p \in \mathbb{P}$, potom je úlohou nájsť také $a$, pre ktoré
$a+2 \mid a^p-2^p$. Keďže netreba nájsť všetky také $a$, tak po chvíľke
skúšania sa dá ľahko nájsť, že pre $a=6$ platí
$8\mid 6^p-2^p = 2^p(3^p-1)$ -- lebo pre ľubovoľné prvočíslo $p\geq 2$
platí, že pravá strana je deliteľná aspoň $2^{p+1}$ (z toho, že $3^p-1$
je párne).

Pre priaznivcov všeobecnejšieho prístupu, nech $p$ je nepárne prvočíslo.
Potom $$\begin{align}
    a^p-2^p = (a^p+2^p)-2\cdot 2^p =(a+2)(a^{p-1} - 2\cdot a^{p-2} + 4 \cdot a^{p-3} - \dots + 2^{p-1}) - 2^{p+1}. \label{10.1}
\end{align}$$ Preto $a+2 \mid a^p-2^p$ práve vtedy, keď
$a+2 \mid 2^{p+1}$, a teda $a = 2^k-2$, pre vhodné $2<k \leq p+1$. Ako
príklad pre prvočíslo $5$ sú vyhovujúce riešenia $a$ iba
$a\in\{62,30,14,6\}$.

Prvočísla sú vyriešené, pozrime sa na zložené čísla. Nech teda
$n=x\cdot y$, kde $y>1$ je nepárne číslo. Potom podobnými úpravami ako v
[\[10.1\]](#10.1){reference-type=""eqref"" reference=""10.1""} dostaneme
$$\begin{align}
    a^n-2^n = a^{x\cdot y} -2^{x\cdot y} = (a^x+2^x)(a^{x(y-1)} - 2^x\cdot a^{x(y-2)} + 4^x \cdot a^{x(y-3)} - \dots + 2^{x(y-1)}) - 2^{n+1}, \label{10.2}
\end{align}$$ z čoho je vidieť, že $a^x+2^x \mid a^n-2^n$ práve vtedy,
keď $a^x+2^x \mid 2^{n+1}$, teda keď $a^x+2^x$ je mocnina dvojky. Výraz
$a^x+2^x$ má byť mocninou dvojky väčšou ako $1$, takže vieme, že
$2\mid a$. Nech teda $a=2\cdot b$. Potom $a^x+2^x= 2^x(b^x+1)$, a preto
výraz $b^x+1$ má byť tiež mocninou dvojky -- nech je to $2^k$, z čoho
$2^k - b^x = 1$.

Toto je známy problém Catalan's conjecture (Catalanova domnienka alebo
Mihailescova veta)[^1], ktorý má vo svojej všeobecnej forme $x^a-y^b=1$
pre prirodzené $a,b>1$, $x,y>0$ jediné riešenie $x=3,a=2,y=2,b=3$. Toto
riešenie však nášmu problému nevyhovuje. Preto jediným riešením rovnice
$2^k - b^x = 1$, kde $x>1$, je $b=1$ a $k=1$. Z toho je ale jasné, že
$a=2$, čo je spor so zadaním. Preto $n$ nemá nepárneho deliteľa.

Zostávajúca možnosť je, že $n$ je mocnina dvojky.

Dobrým pozorovaním je, že $a^{2k}-2^{2k}=(a^k+2^k)(a^k-2^k)$.
Zovšeobecnením tejto úvahy je $$\begin{align*}
    a^{2^k}-2^{2^k}&=\left(a^{2^{k-1}}+2^{2^{k-1}}\right)\left(a^{2^{k-1}}-2^{2^{k-1}}\right) = \left(a^{2^{k-1}}+2^{2^{k-1}}\right)\left(a^{2^{k-2}}+2^{2^{k-2}}\right)\left(a^{2^{k-2}}-2^{2^{k-2}}\right)  = \\
    &=\left(a^{2^{k-1}}+2^{2^{k-1}}\right)\cdot \left(a^{2^{k-2}}+2^{2^{k-2}}\right) \cdot \dots \cdot \left(a^{2 }+2^{2}\right)\cdot\left(a+2\right)\cdot\left(a-2\right).
\end{align*}$$ Každý deliteľ $2^k$ má svoj príslušný faktor vo výraze.
Preto existuje $n$-rozložiteľné číslo $a>2$, a teda $n$ je riešením.

Preto jediné riešenia sú, keď $n$ je prvočíslo alebo mocnina dvojky.

[^1]: <https://en.wikipedia.org/wiki/Catalan%27s_conjecture>
",10
f8740262a5b7a174,kms,"Krtko sa nachádzal v konzervatívnom poli, v ktorom sa prechádzal po
svojich obľúbených chodníčkoch. Po chvíli zastal a uvedomil si, že
práca, ktorú pole vykonalo, je nulová. Po bližšej analýze svojej trasy
zistil, že je to preto, že išiel po obvode kosoštvorca.

Majme trojuholník $ABC$. Jeho vpísaná kružnica so stredom $I$ sa dotýka
strán $AB$ a $AC$ postupne v bodoch $E$, $F$. Označme $M$ a $N$ postupne
ťažiská kružníc opísaných trojuholníkom $AIC$ a $AIB$. Veďme z bodu $M$
dotyčnice ku kružnici vpísanej trojuholníka $ABC$, ktoré sa jej dotýkajú
v bodoch $K$, $G$. Analogicky veďme aj z bodu $N$, ktoré sa dotýkajú zas
v bodoch $J$, $L$. Priamky $KG$ a $JL$ sa pretínajú v bode $X$. Dokážte,
že $EFXI$ je kosoštvorec.
","Na začiatok si uvedomme, že $I$ ako stred kružnice vpísanej trojuholníku
$ABC$ leží na osi úsečky $EF$. Ak si jeho obraz v osovej súmernosti
podľa $EF$ označíme ako $I'$, bude platiť, že $II'$ a $EF$ sú na seba
kolmé a polia sa, teda tvoria kosoštvorec. Stačí teda dokázať, že body
$I$ a $X$ sú osovo súmerné podľa priamky $EF$.

Ďalej si všimneme, že priamka $MN$ je z definície stredov opísaných
kružníc osou úsečky $AI$. Označme si teda stred $AI$ ako $S$. Následne
označme $U$ stred $EF$. Nahliadneme, že body $A$,$S$,$I'$, $U$ a $I$
ležia na priamke $AI$. Následne je rovnako ľahko vidieť, že $EAFI$ je
tetivový deltoid.

Bystré oko geometra už tuší, že nám stačí len dokázať, že priamka $MN$
je polárou[^1] bodu $I'$ vzhľadom ku kružnici vpísanej, z čoho už z *La
Hire Theorem* vyplýva, že body $I'$ a $X$ sú jeden a ten istý bod a tým
vyhráme. To vyplýva z toho, že priamka, na ktorej ležia body dotyku
dotyčníc vedených z jedného bodu, je polárou tohto bodu. Dá sa to
nahliadnuť tým, že kolmý priemet bodu na túto priamku je práve jeho
obraz v kružnicovej inverzii. To je presne prípad priamky $KG$ a bodu
$M$ a $LJ$ a $N$.

Využijeme teraz fakt, že pre pól $P$ a jeho priemet $P'$ na jeho poláru
platí, že $$|OP|\cdot|OP'|=r^2,$$ kde $O$ a $r$ sú stred a polomer
kružnice, vzhľadom ku ktorej je polára určená. V našom prípade $P$, $P'$
a $O$ sú postupne $I'$, $S$ a $I$. Teda chceme dokázať, že
$$|I'I|\cdot|IS|=r^2=|IE|^2=|IF|^2.$$ To sa podobá na nejakú mocnosť
bodu $I$ k vhodnej kružnici, pre ktorú platí, že jedna z priamok $IE$
alebo $IF$ je k nej dotyčnicou. Teraz už len nájsť takúto kružnicu.
Ľahko si z tetivovosti $AEIF$ vieme napísať nasledovnú rovnosť uhlov
$$|\sphericalangle{UAE}|=|\sphericalangle{IAF}|=|\sphericalangle{IEF}|,$$
čo znamená, že podľa vety o úsekovom uhle je priamka $IE$ dotyčnicou ku
kružnici opísanej trojuholníku $AUE$. Mocnosť bodu $I$ k tejto kružnici
teda je
$$|IE|^2=|IA|\cdot|IU|=\frac{1}{2}\cdot|II'|\cdot2\cdot|IS|=|I'I|\cdot|IS|,$$
čo je presne to, čo sme chceli teda dokázať. Teda os $AI$ je polárou
bodu $I'$, teda body $X$ a $I'$ sú ten istý bod a z toho vieme, že
$EXFI$ je kosoštvorec, čím je dôkaz hotový.

[^1]: Ak si o polárach v živote nepočul, môžeš sa o nich dočítať
    napríklad v nasledovnom materiáli
    <https://prase.cz/library/iKS-DvoupomeraPolaryPT/iKS-DvoupomeraPolaryPT.pdf>
",10
0f4b75dd96dffb05,kms,"Vedúci išli na nákupy. V Kópe predávajú šošovicu balenú po $p^2 - 1$
zrnkách, kde $p\geq 5$ je prvočíšlo. Dokážte, že $24$ vedúcich ši vie
špravodlivo[^1] rozdeliť šošovicu bez ohľadu na to, ktoré balenie kúpia.

[^1]: T. j. každý vedúci doštane rovnako veľa zrniek šošovice.
","Ako prvé si môžeme všimnúť, že $p^2 - 1$ je rozdiel štvorcov, a teda si
to vieme upraviť na $(p - 1) \cdot (p + 1)$. Teda nám stačí ukázať, že
$24 \mid (p - 1) \cdot (p + 1)$. Vieme, že číslo je deliteľné $24$ práve
vtedy, ak je deliteľné $3$ a $8$, keďže $3 \cdot 8 = 24$ a zároveň $3$ a
$8$ sú nesúdeliteľné.

Môžeme si všimnúť, že $p - 1$ , $p$ , $p + 1$ sú tri po sebe idúce
čísla, a teda práve jedno z nich bude deliteľné $3$. Keďže $p$ je
prvočíslo ($p\geq 5$), tak nemôže byť deliteľné $3$, teda buď $p - 1$
alebo $p + 1$ je deliteľné $3$. Takže sme ukázali, že
$3 \mid (p - 1) \cdot (p + 1)$.

Zároveň si môžeme všimnúť, že $p - 1$ a $p + 1$ sú obidve párne čísla,
keďže všetky prvočísla ($p\geq 5$) sú nepárne. Tu sa môžeme zamyslieť a
skúsiť si k pôvodnej trojici čísiel pripísať ďalšie v rade, teda
dostaneme $p - 1$, $p$, $p + 1$, $p + 2$. Teraz máme $4$ po sebe idúce
čísla, z ktorých práve jedno je deliteľné 4. Vieme, že $p$ a $p + 2$ sú
nepárne, teda buď $p - 1$ alebo $p + 1$ je deliteľné $4$ a druhé z nich
je deliteľné $2$. Takže sme ukázali, že $8 \mid (p - 1) \cdot (p + 1)$.

Z čoho, podľa našej prvej úvahy, vyplýva, že
$24 \mid (p - 1) \cdot (p + 1)$, a teda $24 \mid p^2 - 1$.
",1
5c362b748926fc10,kms,"Každý môže súťažiť, no nie každý môže pracovať na poli. Tarzan so
snúbenicou potrebovali okopať novovzniknuté pole, no prihlásilo sa im až
priveľa algebraikov.

Pre pochybenie úradov má pole tvar štvorčekovej mriežky $n \times n$,
kde $n\ge2$. Na niektorých políčkach sú algebraici, **pričom žiadni
dvaja nie sú na tom istom políčku**. Každý algebraik kope motykou v
jednom políčku, otočený jedným zo štyroch smerov rovnobežných so
stranami poľa. Problémom je, že občas motyka vystrelí. Potom letí v
smere, ktorým je algebraik otočený, až vyletí z poľa von alebo zasiahne
iného algebraika. Koľko najviac algebraikov môžeme na pole umiestniť
tak, aby s istotou nikto nebol zasiahnutý, keď motyka strelí?
Umiestnením algebraika určujeme aj to, ktorým smerom bude otočený.
","Rozdeľme si pole na rohové políčka (červené), krajné políčka (oranžové)
a stredové políčka (zelené).

Uvažujme krajné políčka. Ak v nich je algebraik, môžeme ho bez ujmy na
všeobecnosti otočiť smerom von z tabuľky. Teraz uvažujme stredové
políčka. Pokiaľ by v takomto políčku mohol byť algebraik, ktorý je
otočený zvisle a na nikoho nemieri, môžeme ho namiesto toho umiestniť na
krajné políčko v tomto smere a nič tým nepokazíme. Pokiaľ by bolo toto
políčko už obsadené, tento algebraik nemohol byť ani v stredovom
políčku. Zároveň ho nikto nebude ohrozovať -- ani v stĺpci, pretože to
by ho ohrozoval už predtým, ani v riadku, pretože predtým sme otočili
všetkých algebraikov na krajných políčkach smerom von.

Rovnako vieme presunúť algebraikov na stredových políčkach, ktorý sú
otočení vodorovne, na krajné políčka v krajných dvoch stĺpcoch.
Ľubovoľné rozmiestnenie spĺňajúce zadanie vieme takýmto spôsobom
postupne upraviť tak, že sú všetci na obvode a nové rozmiestnenie stále
spĺňa zadanie.

Takto vieme potupne umiestniť najviac $2(n-2)$ algebraikov otočených
zvisle na krajných políčkach a $2(n-2)$ otočených vodorovne na krajných
políčkach. To je spolu $4n-8$ algebraikov. Jediné políčka, ktoré môžeme
ešte obsadiť sú rohové, a tie sú $4$. Algebraik na rohovom políčku môže
mieriť ľubovoľným z dvoch smerov, smerom von z poľa. Spolu teda vieme
umiestniť najviac $4n-4$ algebraikov.
",4
fc58d511a520db62,kms,"Števka horlivo natierala palacinky malinovým lekvárom. Všimla si, že na
jednu palacinku nepoužije celú lyžicu lekváru, a tak sa začala zamýšľať
nad desatinnými číslami. Jej myseľ dokonvergovala až k takejto úlohe:

Symbolom $\{x\}$ označíme desatinnú časť reálneho čísla $x$. Pokiaľ si
označíme $\lfloor x \rfloor$ najväčšie celé číslo, ktoré neprevyšuje
$x$, tak možno desatinnú časť čísla $x$ definovať ako
$\{x\} = x - \lfloor x \rfloor$. Koľko existuje kladných reálnych čísel
$x \le 2021$, pre ktoré platí $x\cdot \{x\} = 17$?
","Označme si funkciu $f(x)=x \cdot \{x\}$. Pomôže si uvedomiť, že úloha sa
nás vlastne pýta, pre koľko čísel $x$ platí $f(x)=17$, t. j. koľko
priesečníkov má graf funkcie $f(x)$ s konštantou $17$. Dolná celá časť
$\lfloor x \rfloor$ čísla $x$ sa mení skokovito -- len keď $x$ nadobudne
celočíselnú hodnotu, tak $\lfloor x \rfloor$ sa zväčší o $1$. Konkrétne,
$\lfloor x \rfloor$ je konštantná funkcia na intervaloch
$x \in \left< n,\ n+1 \right)$, kde $n$ je ľubovoľné nezáporné celé
číslo.

Pozrime sa na celú funkciu $f(x)$ na intervale
$x \in \left< n,\ n+1 \right)$. Zložka $x$ je lineárna rastúca funkcia.
Zložka $\{ x\}=x-\lfloor x \rfloor$ je tiež lineárna funkcia (pretože
$\lfloor x \rfloor$ je konštanta) a je tiež rastúca. Keďže $f(x)$ je
súčin dvoch spojitých rastúcich funkcií, tak $f(x)$ je spojitá[^1]
rastúca na každom intervale $x \in \left< n,\ n+1 \right)$.

Zistená vlastnosť nám pomôže, pretože spojitá rastúca funkcia $f(x)$
môže pretnúť konštantu $17$ najviac raz na každom intervale
$x \in \left< n,\ n+1 \right)$. Zistime, pre ktoré $n$ nastane toto
pretnutie, a pre ktoré nie.

Ak $x=n$, tak desatinná časť $\{ x\}$=0, čiže $f(x)=0$. Na každom
intervale $\left< n,\ n+1 \right)$ teda hodnota funkcie $f(x)$ začína na
$0$ a ďalej rastie. Otázka je, či nadobudne alebo prekročí hodnotu $17$.
Keď sa $x$ blíži k $n+1$, tak $\{ x\}$ sa blíži k $1$, takže celý výraz
$f(x)=x \cdot \{x \}$ sa blíži[^2] ľubovoľne blízko k $n+1$, hoci túto
hodnotu nikdy nedosiahne. Na intervale $\left< n,\ n+1 \right)$
nadobudne $f(x)$ všetky hodnoty $0 \leq f(x) < n+1$. To znamená, že
$f(x)=17$ nastane práve vtedy, keď $17 < n+1$, t.j. pre $n \geq 17$.

Nakoniec zoberieme do úvahy obmedzenie zo zadania $x \leq 2021$.
Posledný celý obsiahnutý interval je\
$x \in \left< 2020, 2021 \right)$, čiže $n=2020$. Pre $n=2021$ je v
definičnom obore už len jeden bod $x=2021$, pre ktorý $f(x)=0$, čiže
nenastane rovnosť. Intervaly, v ktorých nastane $f(x)=17$, sú pre
$17 \leq n \leq 2020$. Takýchto $n$ je $2020-16=2004$. Dostávame, že
$x \cdot \{x\}=17$ platí pre $2004$ rôznych $x$.

### Iné riešenie

Ak si náhodou neuvedomíme fintu o pretínaní rastúcich funkcií s
predchádzajúceho riešenia, ale zato sa nám chce počítať, tak budeme
postupovať nasledovne.

Pri počítaní s celými a desatinnými číslami sa často hodí zápis čísla
$x$ ako $x= \lfloor x \rfloor + \{ x \}=d+c$, kde $d=\lfloor x \rfloor$
a $c=\{ x \}$. Naopak ak máme dané celé číslo $d$ a číslo $0 \leq c <1$,
tak je tým jednoznačne určené číslo $x=d+c$. Prepíšeme zadanie v nových
premenných: $$x \cdot \{x\}=(d+c)c=17$$ a dostávame kvadratickú rovnicu
$$\begin{align*}
    c^2+dc-17=0.
\end{align*}$$

Vyjadrovať $d$-čko z tejto rovnice nemá veľmi zmysel, lebo $c$ môže byť
ľubovoľné reálne číslo a potom by aj $d$ vychádzalo vo veľa prípadoch
desatinné, nevedeli by sme ľahko zabezpečiť, aby $d$ bolo celé. Preto
vyjadríme $c$-čko,

$$c=\frac{-d \pm \sqrt{d^2+4 \cdot 17}}{2}.$$

Musí platiť $0 \leq c < 1$. Menší koreň je však vždy záporný, takže
ostáva nám podmienka

$$0 \leq \frac{-d+\sqrt{d^2+68}}{2} < 1.$$

Označme $D=d^2+68$. Vidíme, že $D>d^2$, takže $\sqrt{D} > d$, čiže $c$
je určite kladné. Ostala len jedna podmienka $$\begin{align*}
    \frac{-d+\sqrt{d^2+68}}{2} &< 1, \\
    -d+\sqrt{d^2+68} &< 2, \\
    \sqrt{d^2+68} &< d+2, \\
    d^2+68 &< (d+2)^2=d^2+4d+4, \\
    68 &< 4d+4, \\
    4d &> 64, \\
    d&>16.
\end{align*}$$ Všimnite si, že umocnenie na druhú je v tomto prípade
ekvivalentná úprava, pretože na oboch stranách máme kladné čísla.

Pre každé $d>16$ vieme dopočítať vhodné $c$ zo vzťahu
$$c=\frac{-d + \sqrt{d^2+4 \cdot 17}}{2}$$ a tým máme jednoznačne dané
$x=d+c$, ktoré spĺňa $x \cdot \{x\}=17$, keďže sme robili len
ekvivalentné úpravy. Každé $x$ je teda dané celým číslom $d$, pre ktoré
platí $16 < d \leq 2020$ ($d=2021$ by už nesedelo, lebo $c$ je kladné a
$d+c>2021$). Takýchto čísel je $2004$, čo je riešením úlohy.

[^1]: Spojitosť je vlastnosť funkcie, ktorá má presnú definíciu. Avšak
    keďže tu využívame len známe základné vlastnosti spojitej funkcie,
    stačí nám predstava, že graf funkcie vieme nakresliť jedným ťahom
    ceruzky. Pre odvážnejších, skúste si rozmyslieť, ako by ste
    spojitosť definovali matematicky.

[^2]: Úplne formálne matematicky by sa naše blíženie sa muselo vyjadriť
    pomocou limít, ale nebojte sa, ak ste sa s limitami ešte nestretli.
    V našom prípade je dostatočná základná intuícia za pojmom blíženia
    sa, vzhľadom na jednoduchosť a názornosť tohto použitia.
",5
8562054abf4b5279,kms,"V druhý deň svojho pobytu sa Kubko vybral do Osaky navštíviť ten
povestný hrad, ktorý zohrával dôležitú rolu pri zjednotení Japonska v
šestnástom storočí. Hneď na prvý pohľad ho upútali prekrásne sakurové
záhrady črtajúce sa pod hradbami mohutného hradu, ako aj rovnostranné
vlajky klanu Tojotomi. Práve tieto vlajky nás inšpirovali k ďalšej
úlohe. Veríme, že sa vám bude páčiť.

Je daný rovnostranný trojuholník $ABC$. Na strane $AB$ leží bod $D$,
rôzny od bodov $A,B$. Na polpriamke opačnej k polpriamke $AC$ leží bod
$E$ tak, že $|BD| = |AE|$. Dokážte, že $|DE| = |DC|$.
","Ako prvé je dobré uvedomiť si, čo znamená tvrdenie, ktoré máme dokázať.
Rovnosť $|DE|=|DC|$ znamená, že bod $D$ je rovnako vzdialený od bodov
$E$, $C$. Množina takýchto bodov je práve os úsečky $EC$. Je to známy
fakt, ale idea jeho dôkazu nám ďalej pomôže v riešení: Ak päta kolmice z
bodu $D$ na priamku $EC$ je bod $F$, tak z Pytagorových viet pre
trojuholníky $CFD$ a $EFD$ dostávame
$|CF|^2+|FD|^2=|CD|^2=|ED|^2=|EF|^2+|FD|^2\Leftrightarrow |CF|^2=|EF|^2$.
Teda daný bod $D$ je rovnako vzdialený od bodov $E$, $C$ práve vtedy,
keď leží na kolmici na priamku $EC$ prechádzajúcej stredom úsečky $EC$.

Teda našou úlohou je ukázať, že $D$ leží na osi úsečky $EC$. Ako sme
uviedli pred chvíľou, pre dôkaz tohto nám stačí ukázať, že $|EF|=|CF|$,
kde $F$ je päta kolmice z $D$ na $EC$. Tak poďme si toto ukázať.

Nech dĺžka strany rovnostranného trojuholníka je $a$ a $|BD|=d$. Potom
si môžeme ľahko vypočítať $|EC|=a+d$, $|AD|=a-d$. Teraz to, čo
potrebujeme ukázať, je vlastne $|CF|=(a+d)/2$.

Poďme sa teraz pozrieť na trojuholník $AFD$. Je to pravouhlý trojuholník
s pravým uhlom pri vrchole $F$ a uhlom veľkosti $60^{\circ}$ pri vrchole
$A$. Má teda uhly $30^{\circ}$, $60^{\circ}$, $90^{\circ}$, a to
znamená, že dĺžka prepony $AD$ a odvesny $AF$ sú v pomere $2:1$. Krátky
dôkaz tohto tvrdenia je, že ak premietneme trojuholník $AFD$ cez priamku
$DF$, tak dostaneme rovnostranný trojuholník $DAA_1$, teda
$2|AF|=|AA_1|=|AD|$ alebo pre pokročilejších riešiteľov vychádza to z
faktu $\sin(30^{\circ})=\frac 12$. Teda kvôli rovnosti $|AD|=a-d$ platí
$|AF|=(a-d)/2$. Teda nám vychádza
$$|AC|=|AF|+|FC|\Leftrightarrow |CF|=a-\frac{a-d}{2}=\frac{a+d}{2}.$$ A
práve toto sme si chceli ukázať, pretože, ako sme ukázali vyššie, je to
ekvivalentné so zadaním úlohy. Tým sme dôkaz dokončili.
",4
78d2233d73fe32c2,kms,"Unavený Féro sa nudí, a tak sa pozerá na polarizáciu fotónov.
Polarizácia je kvantový jav, ktorý môže skolabovať do horizontálneho
alebo vertikálneho stavu s rovnakou pravdepodobnosťou. Teda funguje ako
férová minca. Féro si povedal, že skončí, keď dvakrát po sebe uvidí
vertikálne polarizované fotóny. V závislosti od $n$ určte, aká je
pravdepodobnosť, že skončí po pozretí sa na presne $n$ fotónov.
","Preformulujme si úlohu pomocou hodov mincou. Nech hlava (pozorovanie
vertikálne polarizovaného fotónu) je reprezentovaná jednotkou a orol
(pozorovanie horizontálne polarizovaného fotónu) je reprezentovaný
nulou. Platná séria hodov môže vyzerať nasledovne:
$$01001(0{\color{red}\underline{11}})$$

Najprv skúsime spočítať počet možností pre série hodov, ktoré končia
práve $n$-tým hodom. Pozrieme sa na to, ako taká séria hodov musí
vyzerať.

Môžeme si všimnúť, že pre $n \geq 3$ sú posledné tri hody pevne dané.
Posledné dva hody (hod $n-1$ a hod $n$) musia byť dve $1$, aby sa séria
hodov ukončila práve $n$-tým hodom a $(n-3)$-tí hod musela byť $0$, ináč
by sme skončili na $(n-1)$-vom hode. Každá séria $n \geq 3$ hodov je
preto jednoznačne daná prvými $n-3$ hodmi.

Zamerajme sa na spočítanie sérií týchto $m = n-3$ hodov, keďže ich počet
je rovnaký ako počet sérii $n$ hodov so zakončením $(011)$.

Každá séria hodov sa môže začínať $0$ alebo $1$, teda celkový počet
sérii hodov dĺžky $m$ (ďalej označených $P_m$) je rovný súčtu

- počtu takýchto sérií hodov začínajúcich s $0$ (označených
  $P^{(0)}_m$),

- a počtu takýchto sérii hodov začínajúcich s $1$ (označených
  $P^{(1)}_m$).

Zapíšeme si to rovnicou ako $$P_m = P^{(0)}_m + P^{(1)}_m.$$

Pozrime sa teraz na série hodov s dĺžkou $m+1$. Všimneme si, že ich
vieme vytvoriť zo sérií hodov s dĺžkou $m$.
$$01001(0{\color{red}\underline{11}}) \rightarrow ({\color{blue}\underline{0/1}})01001(0{\color{red}\underline{11}})$$

Ak sa nejaká séria hodov dĺžky $m$ začína $1$, tak na začiatok vieme
pridať len $0$ (ináč by sme dostali dve za sebou idúce $1$) a ak sa
nejaká séria hodov dĺžky $m$ začína $0$, tak na začiatok vieme pridať aj
$0$ aj $1$. Z toho dostávame, že $$\begin{align*}
    P^{(0)}_{m+1} &= P^{(0)}_m + P^{(1)}_m = P_m,\\
    P^{(1)}_{m+1} &= P^{(0)}_m,\\
    P_{m+1} &= P^{(0)}_{m+1} + P^{(1)}_{m+1} = P_m + P^{(0)}_m.
\end{align*}$$

To isté vieme urobiť pre série hodov dĺžky $m+2$, čím dostaneme
$$P_{m+2} = P^{(0)}_{m+2} + P^{(1)}_{m+2} = P_{m+1} + P^{(0)}_{m+1}.$$

Už sme ale zistili, že $P^{(0)}_{m+1} = P_m$, teda
$$P_{m+2} = P_{m+1} + P^{(0)}_{m+1} = P_{m+1} + P_m,$$

čo je identické predpisu Fibonacciho postupnosti
$$F_{n+2} = F_{n+1} + F_{n},\ F_0 = 0,\ F_1 = 1.$$

Na to, aby sme mohli povedať, že sú úplne totožné, overíme $P_3$ a
$P_4$. Očividne existuje jediná séria hodov, ktorá skončí úspechom po
troch hodoch, a to $011$. Po štyroch hodoch môžeme skončiť dvomi
spôsobmi, a to $0011$ a $1011$. Vidíme teda, že
$P_3 = 1 = F_2, P_4 = 2 = F_3$, čiže vo všeobecnosti dostávame
$P_n = F_{n-1}$.

Samozrejme, vynechali sme $n = 1$ a $n = 2$, kde si ale všimneme, že náš
predpis platí:

$n = 1\rightarrow$ nevieme ukončiť hádzanie, teda $P_1 = 0 = F_0$.

$n = 2$: $11 \rightarrow P_2 = 1 = F_1$.

Spočítali sme počty možností sérií hodov pre $n$ hodov, teraz z toho
spočítame hľadanú pravdepodobnosť.

Pravdepodobnosť, že nastane nejaká konkrétna séria hodov dĺžky $n$ je
$\frac{1}{2^n}$, pretože pravdepodobnosť, že konkrétny samostatný hod
dopadne tak, ako dopadol v danej sérii, je $\frac{1}{2}$. Hľadaných
sérií dĺžky $n$ je $F_{n-1}$, teda hľadaná pravdepodobnosť je
$$F_{n-1} \cdot \cfrac{1}{2^n} = \cfrac{F_{n-1}}{2^n}.$$

*Poznámka*: Uznávali sme aj riešenia, ktoré výsledok reprezentovali
prehľadnou a dobre odôvodnenou rekurenciou, ak rekurencia výsledok
jednoznačne udávala, nakoľko aj samotná Fibonacciho postupnosť je
reprezentovaná rekurenciou.
",5
204ebbe7a29fc175,kms,"Medveď Daniel bol na lukostreleckej súťaži, na ktorej povedal faaakt zlý
vtip o žirafách. Žirafky to nemohli nechať len tak, takže Medveďa
Daniela zmlátili. Zhabali mu aj všetky luky a šípy, a tak sa z nich
stali žirafí strelci.

Majme prvú KMS šachovnicu ako na obrázku
[\[fig:sachovnica\]](#fig:sachovnica){reference-type=""ref""
reference=""fig:sachovnica""}. Žirafí strelec sa vie hýbať diagonálne o
ľubovoľný počet políčok, ale počas svojho pohybu nesmie opustiť
šachovnicu.

1.  Koľko najviac žirafích strelcov možno umiestniť na šachovnicu tak,
    aby sa žiaden žirafí strelec nedokázal jedným ťahom pohnúť na
    políčko iného žirafieho strelca?

2.  Koľko najmenej farieb je potrebných na ofarbenie políčok šachovnice
    tak, aby medzi ľubovoľnými dvoma políčkami rovnakej farby bolo možné
    spraviť jeden ťah žirafím strelcom?
","Je pomerne nenáročné umiestniť na šachovnicu $19$ strelcov tak, aby sa
navzájom neohrozovali. Napríklad ako na obrázku nižšie. K týmto $19$
strelcom vieme tiež pomerne jednoducho šachovnicu zafarbiť $19$ farbami
tak, aby každá bola na jednej diagonále, teda sa jedným ťahom dá dostať
medzi všetkými políčkami jednej farby (dokonca aj každý strelec stojí na
inej farbe).

Potrebujeme však ešte dôkaz, že viac ako $19$ strelcov umiestniť
nevieme, a nevieme šachovnicu ofarbiť menej ako $19$ farbami. Našťastie,
tento dôkaz už máme pred sebou. Ak by sme mali na šachovnicu umiestniť
$20$ (a viac) strelcov, museli by sme na niektorú z farieb položiť dvoch
strelcov. Tí by sa však ohrozovali, keďže z každého políčka sa dá pohnúť
na všetky ostatné rovnakej farby. Teda sa určite nedá umiestniť $20$
alebo viac strelcov. A pre $19$ sme rozloženie našli.

Ak by sme mali ofarbiť šachovnicu iba $18$ (alebo menej) farbami, museli
by na niektorej farbe stáť dvaja strelci z našich $19$ umiestnených. Tí
sa však určite neohrozujú, čiže medzi týmito políčkami sa nebude dať
dostať na jeden ťah. Teda sa určite nedá ofarbiť menej ako $19$ farbami,
a pre $19$ farieb sme ofarbenie našli.
",5
b2bcfb6c676d2dd6,kms,"Ceštou okolo Šamorína ša ochladilo, a tak šú okná zahmlené. Mišo ši teda
na okno prštom napíšal kladné celé číšlo $n$. V jednom kroku ši Mišo
zvolí ľubovoľné číšlo $a$ na okne, zmaže ho a dopíše všetkých jeho
deliteľov okrem číšla $a$. Na okne ša môže vyškytnúť rovnaké číšlo aj
viackrát. Nájdite všetky kladné celé číšla $n$, pre ktoré vie Mišo po
nejakom počte krokov doštať na okne ašpoň $n^2$ (nie nutne rôznych)
číšel.
","Môžeme si všimnúť, že nakoľko každé prirodzené číslo $n$ (okrem $1$) má
aspoň jedného deliteľa menšieho ako $n$, nahradením $n$ na okne za jeho
delitele počet čísel na okne nikdy nezmenšíme. Zmazaním $1$ na okne by
sme o jedno číslo prišli, preto sa to pri hľadaní maximálneho počtu
neoplatí. Taktiež si môžeme premyslieť, že nám nezáleží na poradí, v
ktorom čísla na okne mažeme. Keďže na okne sa čísla môžu opakovať,
mazanie a dopisovanie deliteľov dvoch čísel sa nijak neovplyvňuje. Ako
stratégiu pri hľadaní maximálneho počtu čísel na okne pre určité
začiatočné $n$ si môžeme teda určiť to, že pokiaľ číslo na okne nie je
$1$, zmažeme ho a napíšeme na okno jeho delitele. Tento krok budeme
opakovať, až pokým na okne nezostanú iba jednotky.

Označme $f(n)$ maximálny počet čísel na okne, ktorý môžeme dostať, ak
začíname s číslom $n$. Zo stratégie, ktorú sme vytvorili, si môžeme
odvodiť rekurzívny vzorec $$\begin{equation}
\label{recursive}
    f(n) = \sum_{d\in D} f(d),
\end{equation}$$ kde $D$ je množina deliteľov čísla $n$, ktoré sú menšie
ako $n$. Naším cieľom je nájsť všetky čísla, pre ktoré platí
$f(n) \geq n$.

Ak je na okne číslo $1$, hneď na začiatku máme na okne $1^2$ čísel.
Zmazaním jednotky by sme na okne nedostali žiadne číslo, a zároveň by
sme nemohli spraviť žiadny ďalší krok. Je teda zjavné, že $f(1)=1$.
Dostávame, že pre $n=1$ platí $f(n) \geq n$.

Poďme dokázať, že žiadne iné také $n$ neexistuje, resp. že $f(n) < n^2$
pre všetky $n > 1$. Využijeme na to silnú matematickú indukciu [^1]. Ako
základ použijeme, že ak je na okne prvočíslo $p$, vieme ho nahradiť iba
číslom $1$, pre ktoré už vieme, že $f(1)=1$. Z toho si vieme odvodiť aj
hodnotu pre $f(p) = 1 \leq p^2$. Indukčným predpokladom bude, že
$f(k) \leq k^2$ platí pre všetky čísla $k$ také, že $1 < k < n$. Chceme
dokázať, že $f(n) < n^2$.

Na okne majme zložené číslo $n$. Aby sme sa niekam pohli, musíme
nahradiť práve toto číslo jeho deliteľmi (okrem $n$). Označme množinu
deliteľov čísla $n$ ako $D := \{d_1, d_2, \dots, d_i\}$. Keďže $n$ je
zložené, vieme povedať, že má aspoň $3$ delitele, teda $i \geq 3$.
Všetky tieto delitele však vieme zapísať aj ako
$$d_j = \frac{n}{d_{i-j+1}},\qquad 1 \leq j \leq i.$$ Množina $D$ sa
týmto zápisom nezmení, a teda
$$D = \bigg\{\frac{n}{d_1}, \frac{n}{d_2}, \dots, \frac{n}{d_i}\bigg\}.$$
Pre nás sú však zaujímavé len delitele menšie ako $n$. Bez ujmy na
všeobecnosti môžeme povedať, že $d_i = 1$. Množinu deliteľov menších ako
$n$ si označme $D'$:
$$D' = \bigg\{\frac{n}{d_1}, \frac{n}{d_2}, \dots, \frac{n}{d_{i-1}}\bigg\}.$$
Pre deliteľ $1$ vieme povedať, že $f(1) = 1$. Voľba $d_i = 1$ nám určuje
$d_1 = n$, teda $n/d_1 = 1$ a $f(n/d_1) = 1$. Keďže všetky ostatné
delitele sú väčšie ako $1$ a menšie ako $n$, z indukčného predpokladu
pre ne platí
$$f\:\left(\frac{n}{d_j}\right) < \frac{n^2}{d_j^2},\qquad 2 \leq j \leq i-1.$$
Sčítaním týchto nerovností pre všetky $j$ dostávame $$\begin{equation*}
   \sum_{j=2}^{i-1} f\:\left(\frac{n}{d_j}\right) < \sum_{j=2}^{i-1} \frac{n^2}{d_j^2}.
\end{equation*}$$ Treba podotknúť, že keďže $i \geq 3$, bude mať táto
suma vždy aspoň jeden člen. Použitím rekurzívneho vzorca
([\[recursive\]](#recursive){reference-type=""ref""
reference=""recursive""}), hodnoty $f(n/d_1) = 1$ a predošlej sumy vieme
vyjadriť horný odhad pre $f(n)$: $$\begin{equation}
\label{eq1}
    f(n) = 
    \sum_{j=1}^{i-1} f\:\left(\frac{n}{d_j}\right) =
    1 + \sum_{j=2}^{i-1} f\:\left(\frac{n}{d_j}\right) < 
    1 + \sum_{j=2}^{i-1} \frac{n^2}{d_j^2} =
    1 + n^2\sum_{j=2}^{i-1} \frac{1}{d_j^2} = n^2\left(\frac{1}{n^2} + \sum_{j=2}^{i-1} \frac{1}{d_j^2}\right).
\end{equation}$$ V tomto bode nám už stačí dokázať, že
$$\begin{equation}
\label{eq2}
    \frac{1}{n^2} + \sum_{j=2}^{i-1} \frac{1}{d_j^2} \leq 1.
\end{equation}$$ Je známe[^2], že
$$\sum_{m=1}^{\infty} \frac{1}{m^2} = \frac{\pi^2}{6}.$$ Aby bola táto
nekonečná suma pre nás užitočná, odčítajme od oboch strán $1$:
$$\sum_{m=2}^{\infty} \frac{1}{m^2} = \frac{\pi^2}{6} - 1.$$ Keď si
porovnáme túto sumu so sumou v našej nerovnosti
([\[eq2\]](#eq2){reference-type=""ref"" reference=""eq2""}), môžeme si
všimnúť, že ľavá strana nerovnosti pozostáva z konečne veľa členov tejto
sumy (a žiadny člen sa neopakuje). Ďalej si môžeme všimnúť, že pri
žiadnych z týchto členov nie je menovateľ v zlomku rovný $1$ (to
vysvetľuje, prečo sme v predošlom kroku odčítali $1$). Vieme teda
povedať, že
$$\frac{1}{n^2} + \sum_{j=2}^{i-1} \frac{1}{d_j^2} < \sum_{m=2}^{\infty} \frac{1}{m^2} = \frac{\pi^2}{6} - 1 < 1,$$
čo je to, čo sme potrebovali dokázať. Dosadením tejto hodnoty naspäť do
([\[eq1\]](#eq1){reference-type=""ref"" reference=""eq1""}) dostávame
$f(n) < n^2$ pre $n > 1$, čím je dôkaz ukončený. Jediným číslom, pre
ktoré vie Mišo po nejakom počte krokov dostať na okne aspoň $n^2$ (nie
nutne rôznych) čísel, je $1$.

[^1]: Čo to sa o silnej matematickej indukcii viete dozvedieť na
    [anglickej
    Wikipédii](https://en.wikipedia.org/wiki/Mathematical_induction#Complete_(strong)_induction).

[^2]: Viac sa o tomto tvrdení dočítate
    [tu](https://en.wikipedia.org/wiki/Basel_problem).
",10
286aa9b6de64c44f,kms,"V ostrouhlom trojuholníku $ABC$ nech vektor sily má počiatok v bode $C$
a končí v bode $F$, ktorý je pätou výšky na strane $AB$. Nech $M$ je
ťažisko[^1] strany $AC$. Ak platí, že $|BM| = |CF|$ a
$|\sphericalangle MBC| = |\sphericalangle FCA|$, dokážte, že trojuholník
$ABC$ je rovnostranný.

[^1]: stred
","Najprv si všimnime, že $M$ je stredom Tálesovej kružnice nad
trojuholníkom $AFC$, preto $\lvert MC \rvert = \lvert MF \rvert$. Vďaka
tomu dostávame, že
$\lvert\sphericalangle MFC\rvert=\lvert \sphericalangle MCF \rvert=\alpha$,
lebo ide o rovnoramenný trojuholník. Taktiež dostávame, že
$\lvert\sphericalangle AMF\rvert=2\cdot\lvert \sphericalangle ACF \rvert=2\alpha$.
Ide o stredový uhol vzhľadom k vyššie spomínanej Tálesovej kružnici.
Teraz nahliadneme, že štvoruholník $MFBC$ je tetivový
($\lvert \sphericalangle MBC \rvert = |\sphericalangle FCA|=\alpha=\lvert \sphericalangle MFC \rvert$).
Vďaka tomu
$\lvert \sphericalangle MCF \rvert = \lvert \sphericalangle MBF \rvert= \alpha$.

Pokračujme jednoduchým pozorovaním, že
$\lvert\sphericalangle CAF\rvert=180^\circ-\lvert \sphericalangle AFC \rvert - \lvert \sphericalangle ACF \rvert=90^\circ-\alpha$,
a teda
$\lvert\sphericalangle AMB\rvert=180^\circ-\lvert \sphericalangle MAB \rvert - \lvert \sphericalangle ABM \rvert=90^\circ$.
Zároveň však zo zhodnosti trojuholníkov $MAB$ a $FAC$ podľa vety usu
(pripomeňme, že $\lvert MB \rvert = \lvert CF \rvert$) dostávame, že
$\lvert AF \rvert = \lvert AM \rvert$. Z rovnoramennosti trojuholníka
$AMF$, dostávame, že
$\lvert\sphericalangle AMF\rvert=\lvert \sphericalangle AFM \rvert=2\alpha$,
a teda $3\alpha=90^\circ$, preto $\alpha=30^\circ$.

Vďaka tomu
$\lvert \sphericalangle CAB \rvert = 90^\circ-30^\circ = 60^\circ = 2\cdot30^\circ=\lvert \sphericalangle ABC \rvert$,
čiže trojuholník je rovnostranný.
",7
c58734362adac017,kms,"Keď už šervírka ščítala všetky položky dokopy, Mišom nezoštalo nič iné,
ako zaplatiť všetci špolu. Ktorý Mišo však bude platiť?

Predša lichobežník $MI\check{S}O$, v ktorom $MI \parallel \check{S}O$ a
$|\sphericalangle \check{S}IM| < |\sphericalangle IMO| < 90^\circ$. Nech
$R$ je priešečník jeho uhlo­priečok $M\check{S}$ a $IO$ a $A$ je
priešečník kružnice opíšanej trojuholníku $RIM$ šo štranou $I\check{S}$.
Priamka $OA$ pretína priamku $MI$ v bode $L$ a priamka $MA$ pretína
priamku $O\check{S}$ v bode $N$. Dokážte, že $NR$ je dotyčnicou kružnice
opíšanej trojuholníku $RIM$ práve vtedy, keď je $MR$ dotyčnicou kružnice
opíšanej trojuholníku $MAL$.
","V zadaní ste si mohli všimnúť netradičnú požiadavku -- dokázať, že niečo
platí práve vtedy, keď platí niečo iné. Ide o výrok, ktorému sa hovorí
ekvivalencia, to znamená že z prvej znalosti vyplýva druhá a z druhej
prvá. Ekvivalenciu zo zadania dokážeme dokázaním implikácie oboma
smermi, alebo po slovensky, v skutočnosti musíme riešiť dve úlohy --
jednu, v ktorej máme zadané, že $MR$ je dotyčnicou kružnice nad
trojuholníkom $MAL$ a potrebujeme dokázať dotykovosť $NR$ ku kružnici
nad $MRAI$ -- a druhú, v ktorej máme zadané že $NR$ je dotyčnicou
kružnice nad $MRAI$ a potrebujeme dokázať dotykovosť $MR$ ku kružnici
nad $MAL$. Až keď budeme mať dokázané obe úlohy, budeme vedieť povedať,
že musia platiť naraz.

Pri úlohe nám opäť budú stačiť len znalosti o tetivových štvoruholníkoch
a úsekovom uhle.

Začnime časťou pre obe úlohy rovnakou -- štvoruholníkom $ORAN$. Z
rovnobežiek $ON$ a $ML$ a striedavosti uhlov vieme, že
$|\sphericalangle IMA|=|\sphericalangle ANO|$. Z vety o obvodových
uhloch v už známom tetivovom štvoruholníku $MRAI$ vieme, že
$|\sphericalangle IMA|=|\sphericalangle IRA|$ ($=|\sphericalangle ANO|$
). Uhol $ORA$ dopočítame ako
$180^\circ-|\sphericalangle IRA|= 180^\circ-|\sphericalangle ANO|$.
Teraz sa pozrime na súčet protiľahlých vnútorných uhlov v $ORAN$ovi,
teda
$|\sphericalangle ANO|+|\sphericalangle ORA|=|\sphericalangle ANO|+180^\circ-|\sphericalangle ANO|=180^\circ$,
teda $ORAN$ je tetivový.

Poďme sa najskôr pozrieť na prvý prípad -- chceme dokázať, že $NR$ je
dotyčnicou kružnici nad $MRAI$. Vieme, že $MR$ je dotyčnicou ku kružnici
nad $MAL$, uhol $RMA$ teda bude úsekovým k obvodovému $MLA$, čiže
$|\sphericalangle RMA|=|\sphericalangle MLA|=\alpha$. Z rovnobežnosti
$ON$ a $ML$ vidíme, že uhly $MLA$ a $AON$ sú striedavé, čiže
$|\sphericalangle MLA|=|\sphericalangle AON|=\alpha$. Už vieme, že
$ORAN$ je tetivový, teda uhol $NRA$ je obvodový uhol k uhlu $AON$, čiže
$|\sphericalangle AON|=|\sphericalangle NRA|=\alpha$. Keďže
$|\sphericalangle RMA|=\alpha$ je obvodovým uhlom nad tetivou $RA$ v
štvoruholníku $MRAI$, a keďže
$|\sphericalangle RMA|=|\sphericalangle NRA| = \alpha$, uhol $NRA$ je
úsekovým uhlom k tomuto obvodovému, a teda $NR$ je dotyčnicou kružnice
nad $MRAI$.

Poďme na to teraz druhou stranou, vieme že $NR$ je dotyčnicou kružnice
nad $MRAI$ a chceme dokázať, že $MR$ je dotyčnicou kružnici nad $MAL$.
Obdobne, využijeme striedavosť uhlov $AON$ a $MLA$,
$|\sphericalangle AON|=|\sphericalangle MLA|=\beta$. V tetivovom
štvoruholníku $ORAN$ je uhol $NRA$ obvodový k uhlu $AON$,
$|\sphericalangle NRA|=|\sphericalangle AON|=\beta$. Keďže $NR$ je
dotyčnicou ku kružnici nad $MRAI$, uhol $NRA$ je úsekový k tetive $RA$,
teda obvodový $|\sphericalangle RMA|=|\sphericalangle NRA|=\beta$. Keďže
$|\sphericalangle MLA|=|\sphericalangle RMA|=\beta$, uhol $RMA$ musí byť
úsekový, teda $MR$ je dotyčnicou kružnice nad $MAL$.

Oboma dôkazmi sme teda dokázali ekvivalenciu zo zadania.
",8
555639874531e462,kms,"Nájdite najväčšiu a najmenšiu možnú hodnotu výrazu
$$\sin x\cos y + \sin y\cos (2z)+\sin z\cos (4x),$$ kde $x$, $y$, $z$ sú
reálne čísla. *Prémiová úloha* za (bezvýznamný) plusový bodík: Viete
zistiť (a poriadne dokázať), či daný výraz nadobúda všetky hodnoty medzi
minimom a maximom?
","Pozrime sa našemu príkladu pekne na zúbky. Máme pred sebou výraz o troch
neznámych $x,y,z$. Tieto vystupujú ako argumenty goniometrických
funkcií. Ďalej vidieť, že sú navzájom previazané niekoľkými súčinmi.
Vidno tiež, že náš výraz nieje symetrický. Tiež si môžeme všimnúť, že ak
budeme ľubovoľné dve premenné považovať za nemenné (teda ich budeme
vnímať ako konštanty), tak z nášho výrazu dostaneme periodickú funkciu v
tretej premennej.

Našou úlohou, ja nájsť maximum (a prípadne aj minimum) tejto funkcie. Tu
nás môže napadnúť viacero možných prístupov k riešeniu problému. Môžeme
vyskúšať tipnúť riešenie a potom o ňom dokázať, že je naozaj maximom. Je
otázne, ako ľahko by sa nám robil takýto dôkaz bez ďaľšieho skúmania
výrazu.

Ďalej si môžeme pomocou počítača vykresliť graf tejto funkcie (keďže je
to funkcia troch premenných, tak grafom by mohla byť akási pekná
animácia) a z grafu odpozorovať maximum a tvar grafu. Tieto informácie
by nám mohli pomôcť pri dôkaze maximality. Boli by to však skôr akési
vodítka, nakoľko obrázok nám vytvorí dobrú predstavu, ale pri samotnom
dôkaze ho nemôžeme využiť.

Ďaľšou možnosťou je použiť mašinériu derivácií. Tu však máme problém, že
funkcia, ktorú by sme skúmali je funkcia štyroch premenných a derivácie
takýchto funkcií sú zložitejšie, ako funkcií jednej premennej. Výrazy,
ktoré by sme stretli by nás mohli veľmi rýchlo vydesiť a vziať nám chuť
pre ďaľšie riešenie príkladu. Tento prístup v sebe tiež ukrýva mnohé
zákerné pasce a iné záludnosti. Preto by mal byť aplikovaný len
človekom, ktorý naozaj dôverne pozná derivácie funkcií viacerých
premenných a plne rozumie tomuto pojmu.

Tiež sa môžeme pokúsiť daný výraz zhora odhadnúť nejakým iným výrazom (a
teda získať akúsi nerovnosť). Následne sa pokúsiť nájsť maximum väčšieho
výrazu a zistiť, či náš výraz toto maximum niekedy nadobúda. Tu môžeme
použiť niektoré, viacej alebo menej známe nerovnosti (*AG nerovnosť,
Cauchy-Schwartzova nerovnosť, Rearrangement inequality, Bernoulliho
nerovnosť*, a iné). Alebo môžeme zhora odhadnúť jednotlivé členy výrazu
a súčet týchto odhadov dať na druhú stranu nerovnosti.

My sa vyberieme poslednou cestou, podobne ako viacerí z vás.

Pokúsme sa odhadnúť každý zo súčinov. Vieme, že $\sin$ aj $\cos$
nadobúdajú hodnoty od $-1$ po $1$. Dostávame teda
$$\sin{x}\cos{y}+\sin{y}\cos{(2z)}+\sin{z}\cos{(4x)}\leq3$$ Môže náš
výraz niekedy nadobúdať toto maximum? Môže byť každý zo súčinov rovný
jednej? Ak by to tak bolo, tak by muselo platiť $\sin{x}=\cos{y}=\pm1$.
To by potom ale nutne znamenalo, že $\sin{y}=0$ a teda druhý výraz
($\sin{y}\cos{(2z)}$) by bol rovný nule, čo nechceme. Musíme sa preto
pokúsiť nájsť lepší odhad. Skúsme si výraz rozdeliť na dve časti
$v_1$,$v_2$ a odhadnime tie:

$$\underbrace{\sin{x}\cos{y}+\sin{y}\cos{(2z)}}_{v_1}+\underbrace{\sin{z}\cos{(4x)}}_{v_2}$$

Vieme, že $$\sin{x}\cos{y}\leq |\sin{x}||\cos{y}|\leq |\cos{y}|$$
analogicky dostávame $$\sin{y}\cos{(2z)}\leq |\sin{y}|$$ Teraz môžeme
napísať odhady $v_1$ a $v_2$ $$\begin{eqnarray*}
v_1&\leq&\left|\cos{y}\right|+\left|\sin{y}\right|\\
v_2&\leq&1
\end{eqnarray*}$$

Výraz $\left|{\cos{y}}\right|+\left|\sin{y}\right|$ vyzerá tak, že by sa
dal zhora pekne odhadnúť. Tento odhad sa dá urobiť viacerými spôsobmi.
Pokúste sa oň sami. Tu uvádzame jeden zo spôsobov s využitím úpravy na
štvorec. Vieme, že $$\begin{eqnarray*}
\sin^2y+\cos^2y&=&1\\
(\sin{y}+\cos{y})^2-2\sin{y}\cos{y}&=&1\\
(\sin{y}+\cos{y})^2&=&2\sin{y}\cos{y}+1 
\end{eqnarray*}$$ Využijeme fakt, že $2\sin{y}\cos{y}=\sin{(2y)}\leq1$
$$\begin{eqnarray*}
(\sin{y}+\cos{y})^2&\leq&2\\
|\sin{y}+\cos{y}|&\leq&\sqrt2
\end{eqnarray*}$$ Súčty $|\sin{y}+\cos{y}|$ a
$\left|{\cos{y}}\right|+\left|\sin{y}\right|$ nadobúdajú rovnakú
maximálnu hodnotu (rozmyslite si prečo). Z toho vyplíva, že
$$\left|{\cos{y}}\right|+\left|\sin{y}\right|\leq\sqrt2$$ Preto paltí
nerovnosť
$$\sin{x}\cos{y}+\sin{y}\cos{(2z)}+\sin{z}\cos{(4x)}\leq1+\sqrt2$$ Poďme
teraz zistiť, či náhodou niekedy nenastáva rovnosť. Po dlhšom alebo
kratšom hľadaní zistíme, že rovnosť nastáva napríklad pre $x=\pi/2$,
$y=-\pi/4$ a $z=\pi/2$. Maximálna hodnota výrazu zo zadania je teda
číslo $1+\sqrt2$.

Ako to vyzerá s minimom? Nieje náhodou pravda, že minimum bude
$-(1+\sqrt2)$? Pokúsme sa to nejako dokázať. Chceli by sme ukázať, že ak
náš výraz nadobúda pre nejaké $x,y,z$ hodnotu $q$, tak pre nejaké iné
$x',y',z'$ nadobúda hodnotu $-q$. Po krátkom zamyslení sa nad
vlastnosťami goniometrických funkcií si uvedomíme, že $x'=-x$, $y'=-y$,
$z'=-z$. To znamená, že $-1-\sqrt2$ je naozaj minimom našeho výrazu.

A ako to bude s nadobúdaním všetkých hodnôt medzi maximom a minimom? Na
pomoc si zavoláme spojitosť. Označme si $V(x,y,z)$ funkciu prislúchajúcu
výrazu zo zadania. Chceli by sme postupne po spojitých funkciách
precestovať z maxima do minima. Urobíme to tak, že najprv si zmeníme
$x$, potom $y$ a nakoniec $z$. Túto cestu nám budú realizovať tri
funkcie, medzi ktorými budeme : $$\begin{eqnarray*}
f(t)&=&V\left({t,-\frac{\pi}{4},\frac{\pi}{2}}\right)\\
g(t)&=&V\left(-\frac{\pi}{2},t,\frac{\pi}{2}\right)\\
h(t)&=&V\left(-\frac{\pi}{2},\frac{\pi}{4},t\right)
\end{eqnarray*}$$ Keďže všetky tri funkcie sú spojité a v majú rovnakú
hodnotu, pri ceste z maxima do minima prejdeme cez všetky hodnoty. Teda
výraz nadobúda všetky hodnoty medzi maximom a minimom.
",9
337051f52cd88864,kms,"Dante sa už-už chcel pustiť za Štváčom Ernestom, ale vtom mu opäť
zazvonil telefón. zasalutoval reflexívne Dante, keď sa ozval familiárny
hlas. nariadil Kulinoha. uškrnul sa Dante a zložil. Dnes bude tá noc,
na ktorú celý život čakal. Keď sa zotmelo, zobral svoje bambitky a
prišiel do Central Parku. S nabitými pištoliskami sa opatrne zakrádal
tmou, keď zrazu o niečo zakopol. Pozrel na čudesný objekt na zemi a
prekvapením mu padla sánka. Bola to trojposchodová torta s marcipánovými
sviečkami a priloženou kartičkou. Na kartičke stálo: A na druhej strane
kartičky svietila hádanka:

Nájdite všetky funkcie $f:\mathbb{R}\rightarrow\mathbb{R}$ také, že pre
všetky reálne čísla $a$, $b$ platí $$f(a)+f(a+f(b))=b+f(f(a)+f(f(b))).$$
","Funkcionálne rovnice sú zaujímavé tým, že majú relatívne podobnú
štruktúru riešenia. Najprv musíme spraviť pár jednoduchých dosadení. Zo
zjednodušených vzťahov získaných po dosadeniach sa snažíme zistiť nejaké
užitočné vlastnosti funkcie, pekné rovnosti, poprípade si tipnúť
riešenie. Potom, keď už máme celkom dosť informácií, prichádza časť,
kedy sa snažíme úlohu doraziť už väčšinou nejakým originálnym, pre úlohu
špecifickým spôsobom (hoci aj v koncovkách zvyknú byť isté štrukturálne
podobnosti).

Podobne tomu bude aj pri tejto konkrétnej funkcionálnej rovnici. Skúsme
najprv dosadiť dvojicu $(0,x)$:

$$\begin{equation}
\label{jedna} f(0)+f(f(x))=x+f(f(0)+f(f(x))).
\end{equation}$$

Vidiac takéto niečo, skúsený riešiteľ funkcionálnych rovníc sa poteší.
Prečo? V tejto rovnici sa vyskytuje práve jedno $x$ osamote , kým všetky
ostatné $x$ sú skryté funkcie $f$. Takýto jav signalizuje *prostosť*
funkcie $f$. Prečo?

Uvažujme $a,b \in \mathbb{R}$, $a \neq b$ a predpokladajme $f(a)=f(b)$.
Potom ale ľavá strana rovnice ([\[jedna\]](#jedna){reference-type=""ref""
reference=""jedna""}) nemení hodnotu pre $a$ a $b$, avšak pravá áno. To
preto, lebo jediný výraz, ktorý mení hodnotu je osamotené $a$ alebo $b$
(ostatné výrazy nezmenia hodnotu vďaka rovnosti $f(a)=f(b)$). To je spor
s tým, že rovnosť $f(a)=f(b)$ môže za predpokladu $a \neq b$ nastať.
Preto $f(a)=f(b) \implies a=b$, čo je definičná vlastnosť prostosti.

Načo nám je prostosť dobrá? Nie je prostosť sprostosť? Nie, nie je.
Prostosť má vo funkcionálnych rovniciach mnoho využití, pričom jedno z
hlavných je, že môžeme . Skutočne, ak sa nám podarí dostať k výrazu
tvaru $f(\dots)=f(\dots)$, vďaka prostosti môžeme škrtnúť funkcie a
dostaneme rovnosť výrazov vnútri funkcií.

Poďme si vymyslieť dosadenie, kde by sme presne toto mohli využiť.
Všimnime si, že ak dosadíme dvojicu $(x,f(x))$, tak sa nám škrtnú $f(x)$
na ľavej aj pravej strane a dostaneme rovnosť v žiadanom tvare:

$$\begin{equation}
\label{dva}
f(x+f(f(x)))=f(f(x)+f(f(f(x)))) \implies x+f(f(x))=f(x)+f(f(f(x))). 
\end{equation}$$

Až doteraz bol každý krok plne motivovaný predošlým. Samozrejme, niekedy
pri funkcionálnych rovniciach treba trochu skúšať. Ak si teraz vyskúšame
pár pokračovaní, môžeme dospieť k názoru, že je čas posunúť sa do zatiaľ
nespomenutej fázy.

Predpokladajme najprv, že $f(0)=0$. Tento predpoklad funkcionálne
rovnice často silno zjednoduší, pretože ak jedna premenná je $0$, tak
týmto sa zbavíme $f(0)$ vo výrazoch. Pozrime sa, ako sa nám upraví
([\[jedna\]](#jedna){reference-type=""ref"" reference=""jedna""}) po
vymazaní $f(0)$:

$$f(f(x))=x+f(f(f(x))).$$

Po pričítaní $x$ na obe strany rovnice dostaneme:

$$f(f(x))+x=2x+f(f(f(x))).$$

A s využitím ([\[dva\]](#dva){reference-type=""ref"" reference=""dva""}) po
jemných úpravách dostávame: $$f(x)=2x.$$

Avšak ak toto dosadíme do pôvodnej rovnice a overíme rovnosť, zistíme,
že takáto funkcia zadaniu nevyhovuje. Preto $f(0) \neq 0$. To už je
celkom dobrý signál začať veriť, že riešenie rovnice neexistuje, pretože
ak existuje, tak veľmi často býva $f(0)=0$ a navyše si môžeme skúsiť
dosadiť iné klasické funkcie a žiadna nebude fungovať.

Predpokladajme teda, že $f(0) \neq 0$. Ešte predtým, než sa masívne
začneme hrať s $f(0)$, pohrajme sa ešte trochu s
([\[dva\]](#dva){reference-type=""ref"" reference=""dva""}). Uvažujme novú
notáciu: $f(f(\dots (x)\dots)) \equiv f\ ^n(x)$, teda napríklad
$f(f(x))=f\ ^2(x)$ a dosaďme $f(x)$ za $x$. Dostaneme:
$f(x)+f\ ^3(x)=f\ ^2(x)+f\ ^4(x)$. Ak si teraz z
([\[dva\]](#dva){reference-type=""ref"" reference=""dva""}) vyjadríme
$f\ ^3(x)$ a dosadíme do predošlej rovnice, dostaneme $f\ ^4(x)=x$. To
je zaujímavé tvrdenie a okrem iného nám to hovorí, že ak iterujeme
zobrazenie (funkciu) $f$ začínajúc hodnotou $x$, tak sa budeme cykliť s
cyklom dĺžky 4 alebo 2 alebo 1. Okrem toho si môžeme všimnúť, že ak máme
$a$ a $b=f\ ^2(a)$, potom $f\ ^2(b)=f\ ^4(a)$, teda $a=f\ ^2(b)$.

Dosaďme teraz do pôvodnej rovnice zo zadania dvojicu $(0,f\ ^2(0))$.
Dostaneme:

$$f(0)+f\ ^4(0)=f\ ^2(0)+f(f(0)+f\ ^4(0)) \implies f(0)=2f\ ^2(0).$$
Označme $f(0)=c$. Potom cyklus pre nulu bude nasledovný:
$0 \xrightarrow{} c \xrightarrow{} c/2 \xrightarrow{} -c/2 \xrightarrow{} 0$,
kde tretia iterácia vyplýva z ([\[dva\]](#dva){reference-type=""ref""
reference=""dva""}) dosadením nuly a manuálnym výpočtom hodnoty
$f\ ^3(0)$.

Skúsme teraz dosadenie $(c,0)$ do pôvodnej rovnice:

$$c/2+f(2c)=f(c/2+c/2)=c/2 \implies f(2c)=0.$$

Nakoľko ale $f(-c/2)=0$, tak dostávame:
$0=f(2c)=f(-c/2) \implies 2c=-c/2 \implies c=0$. To je spor s
predpokladom, že $c \neq 0$. Tým by sme boli hotoví. Vidíte, nebolo to
až také ťažké. ;)
",10
d344a24b3bcca132,kms,"Po krásnej svadbe nasleduje návšteva katastrálneho portálu (KaPor), aby
novomanželia úspešne spojili svoje majetky. Tarzan má v rovine pole v
tvare rovnostranného trojuholníka s obsahom $S_1$ a Jane pole v tvare
rovnostranného trojuholníka s obsahom $S_2$. Skonštruujte pomocou
pravítka a kružidla[^1] pole v tvare rovnostranného trojuholníka,
ktorého obsah bude $S_1 + S_2$.

[^1]: Ak ste sa s podobným typom úloh ešte nestretli, môže vám pomôcť
    krátky text na stránke:
    <https://kms.sk/ako_riesit/konstrukcne_ulohy/>.
","Na narysovanie rovnostranného trojuholníka by sme ideálne chceli poznať
dĺžku jeho strany. My však máme informáciu o jeho obsahu. Na začiatok sa
teda pokúsime vyjadriť podmienku zo zadania pomocou strany trojuholníka.

Majme teda rovnostranný trojuholník so stranou $a$. Jeho obsah bude
$\frac{1}{2} a \cdot v$, kde $v$ je výška tohto trojuholníka. Keďže je
však rovnostranný, jeho výška je zároveň ťažnicou. Dostávame teda
pravouhlý trojuholník s odvesnami $\frac{1}{2}a,\, v$ a preponou $a$.
Potom podľa Pytagorovej vety
$$v^2 = a^2 - \frac{1}{4}a^2 = \frac{3}{4}a^2,$$
$$v = \frac{\sqrt{3}}{2}a.$$ Obsah teraz už ľahko vyjadríme ako
$$S = \frac{\sqrt{3}}{4}a^2.$$

Teraz prepíšeme podmienku zo zadania pomocou strán. Strany trojuholníkov
s obsahom $S_1$ a $S_2$ budú postupne $a_1$ a $a_2$, stranu
trojuholníka, ktorý chceme skonštruovať označíme $a_3$. Podmienka teda
hovorí
$$\frac{\sqrt{3}}{4}a_1^2 + \frac{\sqrt{3}}{4}a_2^2 = \frac{\sqrt{3}}{4}a_3^2,$$
$$a_1^2 + a_2^2 = a_3^2.$$ Pri úprave sme celú rovnicu vydelili číslom
$\frac{\sqrt{3}}{4}$. Strany trojuholníkov teda spĺňajú podmienku
Pytagorovej vety. Na narysovanie strany $a_3$ nám stačí skonštruovať
pravouhlý trojuholník s odvesnami $a_1,\, a_2$. Pustime sa do toho.

Na začiatok si pripomeňme veci, ktoré vieme robiť, a ktoré sa nám zídu.
Samozrejme vieme rysovať kružnice, priamkou spojiť dva body, ale aj
prenášať dĺžky úsečiek a rysovať kolmice cez nejaký bod.

Ako prvé si teda spravme priamku $p$ a prenesme na ňu dĺžku $a_1$ -
úsečka $AB$. Teraz spravíme kolmicu na $p$ cez bod $B$ (priamka $q$). Na
ňu prenesieme dĺžku $a_2$ (úsečka $BC$) a nový bod $C$ spojíme s bodom
$A$. Teraz sme dostali dĺžku $a_3$ (úsečka $AC$). Na nájdenie zvyšného
bodu trojuholníka so stranou $a_3$ spravíme kružnice z krajných bodov
úsečky $AC$ s polomerom $a_3$. Ich priesečník (bod $D$) bude zvyšným
bodom hľadaného trojuholníka s obsahom $S_1+S_2$. A máme hotovo.
",3
2a83453be4279208,kms,"Kaju už ale nudí stáť na mieste. Začala teda tlačiť všetkých vedúcich
smerom vybratým Marekovou vysnívanou kockou.

Kaja tlačila vedúcich po kružnici $k$ s priemerom $AB$. Ďalej je na $k$
daná tetiva $PQ$ so stredom $R$. Nech $S$, $T$ sú päty kolmíc na $AB$
postupne z $P$, $Q$. Predpokladajme, že body $R$, $S$, $T$ sú rôzne a
neležia na jednej priamke. Dokážte, že trojuholník $RST$ je rovnostranný
práve vtedy, keď $2\cdot |PQ| = |AB|$.
","Najprv si nakreslíme obrázok podľa zadania. Mimo bodov, ktoré máme dané,
si vyznačíme aj priesečník priamok $AB$ a $PQ$, ktorý nazveme $F$.
Prípad keď $AB \parallel PQ$, a teda bod $F$ nevznikne, to poriešime
nakoniec. Teraz sa pozrieme na obrázok a príde nám taký asymetrický.

Priestor má dve polroviny a my využívame iba jednu. Tak si povieme, že
aj v tej druhej by sa hodilo niečo mať a celú úlohu zosymetríme podľa
priamky $AB$. Možno to ešte neviete, no práve sme vyhrali.

Ak by sa nám podarilo ukázať, že $\triangle PCQ \sim \triangle SRT$, tak
máme hotovo. Prečo? Úsečky $CP$ a $CQ$ sú polomermi kružnice $k$.
$\triangle PCQ$ tak bude rovnostranný práve vtedy, keď
$\lvert PQ \rvert = \frac{\lvert AB \rvert}{2}=r$, takže práve vtedy,
keď chceme, aby bol rovnostranný aj $\triangle SRT$. Poďme teda ukázať
ich podobnosť. Najprv $\triangle PCQ$ a $\triangle S'CT'$, sú podobné,
lebo sú iba obrazmi v osovej symetrii. Stačí nám teda, aby
$\triangle S'CT' \sim \triangle SRT$.

Tu sa nám začína črtať špirálna podobnosť so stredom v $F$ (tak sa tomu
vznešene hovorí). Všimnime si, že uhol
$\lvert\angle AFS'\rvert = \lvert\angle PFS\rvert$, znovu ide len o
osovú symetriu. Potom, keď otočíme uhol $\angle AFS'$, na $\angle PFA$,
tak body $S'$ a $T'$ nám pristanú na priamke $AB$ a bod $C$ na priamke
$PQ$. Nakoniec ešte nájdime koeficient podobnosti pri ktorom sa $T'$
zobrazí na $T$. To je iba $k=\frac{\lvert TF\rvert}{\lvert T'F\rvert}$.
Vieme, že $\triangle SFS' \sim \triangle TFT'$ podľa vety uu. Totiž,
zdieľajú uhol pri bode $F$ a ďalej uhly pri vrcholoch $S$, $T$ sú
očividne pravé. Potom máme z pomerov dĺžok
$\frac{\lvert SF\rvert}{\lvert S'F\rvert}=\frac{\lvert TF\rvert}{\lvert T'F\rvert} = k$.
To ale znamená, že špirálnou podobnosťou s otočením o uhol
$\sphericalangle AFS'$ a koeficientom podobnosti $k$ sa nám aj $S'$
zobrazí na $S$.

Ďalej si uvedomme, že $\triangle SRT$ je rovnoramenný. Totiž, Keďže $R$
je stredom $PQ$, os strany $ST$ je zároveň aj strednou priečkou
lichobežníka $PQTS$ obsahujúcou bod $R$, a teda $R$ leží na osi úsečky
$ST$.

Nakoniec by nás mohlo zaujímať, či sa $C$ zobrazí na $R$, no to tak
určite bude, keďže oba trojuholníky sú rovnoramenné so základňou $S'T'$,
resp. $ST$ a posledným vrcholom na priamke $ST$, resp. $PQ$, čo sú
ramená uhla otočenia.

Práve sa nám podarilo ukázať, že $\triangle PCQ \sim 
\triangle SRT$, avšak $\triangle PCQ$ je rovnostranný práve vtedy keď
tetiva $PQ$, má dĺžku $\frac{\lvert AB \rvert}{2}=r$.

Ostáva nám ešte poriešiť prípad, keď $AB \parallel PQ$. Vtedy sú však
$\triangle PCQ$ a $\triangle SRT$ dokonca zhodné, lebo
$\lvert RT \rvert = \lvert CQ \rvert$ vyplýva z toho, že ide o
uhlopriečky obdĺžnika $RQTC$. Podobne dostávame aj
$\lvert SR \rvert = \lvert PC \rvert$ a
$\lvert ST \rvert = \lvert PQ \rvert$, keďže v tomto prípade je $PQTS$
obdĺžnikom, a teda záver ostáva v platnosti.
",6
3c5aa532f43081b7,kms,"Kráľ bol veľmi múdry a rád sa zaoberal matematikou. Jedného dňa si vzal
mapu svojho kráľovstva a začal na nej skúmať rôzne tvary. Zaujali ho
najmä štvorce a kružnice. Keď sa pozrel na mapu bližšie, zistil, že
niektoré štvorce sú obklopené kružnicami. A tak sa rozhodol, že skúsi
zistiť, či je možné, aby stredy kružníc ležali vo vrcholoch nejakého
štvorca.

Majme štvorec $ABCD$ a bod $E$, ktorý leží vnútri uhlopriečky $BD$. Nech
$O_1$ je stred kružnice, ktorá prechádza cez body $A$, $B$, $E$, a nech
$O_2$ je stred kružnice, ktorá prechádza cez body $A$, $D$, $E$.
Dokážte, že $AO_1EO_2$ je štvorec.
","Označme $|\sphericalangle BAE|$ ako $\alpha$ a $|\sphericalangle BAO_1|$
ako $\beta$. Keďže $O_1$ je stred kružnice opísanej trojuholníku $ABE$,
tak $|AO_1|=|BO_1|$, preto trojuholník $ABO_1$ je rovnoramenný a
$|\sphericalangle ABO_1|=|\sphericalangle BAO_1|=\beta$. Podobne aj
$|AO_1|=|EO_1|$, čiže $AO_1E$ je rovnoramenný, a teda
$|\sphericalangle AEO_1|=|\sphericalangle EAO_1|=|\sphericalangle EAB|+|\sphericalangle BAO_1|=\alpha+\beta$.
Keďže $BD$ je uhlopriečka štvorca, tak $|\sphericalangle ABD|=45^\circ$.
Potom ale z toho, že $|BO_1|=|EO_1|$ (opäť z kružnice opísanej $ABE$)
máme, že trojuholník $BEO_1$ je rovnoramenný, z čoho
$|\sphericalangle BEO_1|=|\sphericalangle EBO_1|=|\sphericalangle EBA|+|\sphericalangle ABO_1|=45^\circ+\beta$.

Pozrime sa ďalej na súčet uhlov v trojuholníku $ABE$. Platí
$180^\circ=|\sphericalangle ABE|+|\sphericalangle BEA|+|\sphericalangle EAB|=45^\circ+(45^\circ+\alpha+2\beta)+\alpha=90^\circ+2(\alpha+\beta)$.
Potom ale $2(\alpha+\beta)=90^\circ$, a preto $\alpha+\beta=45^\circ$.
Všimnime si, že trojuholník $AEO_1$ je rovnoramenný s uhlami $45^\circ$
pri základni, a teda oproti nej má uhol
$|\sphericalangle AO_1E|=180^\circ-2\cdot45^\circ=90^\circ$.

Teraz postupujme podobne pre druhú stranu: Označme si
$|\sphericalangle DAO_2|$ ako $\gamma$ a $|\sphericalangle EAO_2|$ ako
$\delta$. Potom z rovnoramenného $DAO_2$ vieme, že
$|\sphericalangle O_2DA|=|\sphericalangle DAO_2|=\gamma$. Vieme, že
$|\sphericalangle EDA|=45^\circ$ z vlastností uhlopriečok štvorca. Teda
$|\sphericalangle EDO_2|=|\sphericalangle EDA|-|\sphericalangle O_2DA|=45^\circ-\gamma$.
Z rovnoramennosti trojuholníka $EDO_2$ vieme, že
$|\sphericalangle EDO_2|=|\sphericalangle O_2ED|=45^\circ-\gamma$.
Nakoniec sa pozrieme na rovnoramenný trojuholník $AEO_2$. Vieme, že
$|\sphericalangle O_2AE|=\delta$, a z toho aj
$|\sphericalangle AEO_2|=|\sphericalangle O_2AE|=\delta$.

Už poznáme všetky uhly na to, aby sme zistili čo potrebujeme. Zo súčtu
uhlov v trojuholníku $AED$ vidíme, že
$180^\circ=2\gamma+2\cdot(45^\circ-\gamma)+2\delta=90^\circ+2\delta$, z
čoho vidíme, že $\delta=45^\circ$, a
$|\sphericalangle AEO_2|=|\sphericalangle O_2AE|=\delta=45^\circ$. Opäť
si všimnime, že trojuholník $AEO_2$ je rovnoramenný s uhlami $45^\circ$
pri základni, a teda oproti nej má uhol veľkosti
$|\sphericalangle EO_2A|=180^\circ-2\cdot45^\circ=90^\circ$.

Práve sme celkom pracne pre konkrétny uhol $45^\circ$ dokázali, že
veľkosť uhla, ktorý zviera tetiva so stredom, je dvojnásobkom uhla,
ktorý zviera s ľubovoľným bodom na strane kružnice. Toto je v
geometrických úlohách pomerne často používaná vlastnosť nazývaná aj
*veta o obvodovom a stredovom uhle*. Ak ste o nej ešte nepočuli,
odporúčame si niečo o tom prečítať (napríklad v [Zbierke úloh
KMS](https://kms.sk/248/plugin/attachments/download/393/)[^1], Kapitola
2, sekcia 1) a potom sa zamyslieť, ako veľmi by to zjednodušilo toto
riešenie.

Teda sme zistili, že trojuholníky $O_1EA$ a $O_2AE$ sú pravouhlé a
rovnoramenné. Ďalej, pre veľkosti uhlov $\sphericalangle EAO_1$,
$\sphericalangle O_1EA$, $\sphericalangle AEO_2$ a
$\sphericalangle O_2AE$ platí
$|\sphericalangle EAO_1|=|\sphericalangle O_1EA|=|\sphericalangle AEO_2|=|\sphericalangle O_2AE|=45^\circ$,
z čoho dostávame
$|\sphericalangle AO_1E|=|\sphericalangle O_1EO_2|=|\sphericalangle EO_2A|=|\sphericalangle O_2AO_1|=90^\circ$.
Teda útvar $AO_1EO_2$ je obdĺžnik. No keďže z rovnoramennosti napr.
trojuholníka $AO_1E$ sú dve susedné strany útvaru $AO_1EO_2$ rovnakej
veľkosti, jedná sa o štvorec.

Zamyslime sa ešte, čo by sa stalo, keby situácia vyzerala inak ako na
našom nákrese. Všimnime si, že uhly v trojuholníku $ADE$ a uhly v
trojuholníku $ABE$ sme spočítali . To znamená, že $45^\circ$ a
$90^\circ$ uhly nám vyjdú na správnych miestach aj vtedy, keď je stred
kružnice opísanej mimo štvorca, aj vtedy, keď je stred kružnice opísanej
v štvorci. A čo keby bol ten stred na hrane štvorca? Jednoducho by sme
mali $\beta=0^\circ$ (resp. $\gamma=0^\circ$) a celý dôkaz by prebehol
tiež.

[^1]: <https://kms.sk/248/plugin/attachments/download/393/>
",4
2c44e49696b46833,kms,"Jožo prišiel ráno do obchodu so syrom a zaradil sa do radu ako osemnásty
zákazník. V obchode bolo pred otvorením $20$ kilogramov syra. Predavačka
po každom vybavenom zákazníkovi prehlásila, že ak si každý nasledujúci
zákazník kúpi presne toľko, koľko bol priemerný nákup všetkých
predošlých zákazníkov, zostane ešte presne pre ďalších $17$ zákazníkov.
Môže sa stať, že po každom zo $17$ prvých zákazníkov bude toto tvrdenie
pravdivé? Ak áno, koľko syra zostane, keď sa Jožo dostane na rad?
","Aby sa nám lepšie pracovalo so zadaním, chceli by sme si prepísať to, čo
predavačka prehlásila, ako rovnicu. K tomu nám pomôže, keď sa najskôr
pozrieme na situáciu v obchode po prvom zákazníkovi. Označme si množstvo
syra, ktoré kúpil ako $x_1$. Po jeho nákupe teda ostane pre ďalších
zákazníkov $20 - x_1$ kilogramov syra. Toto množstvo sa musí rovnať
$17 x_1$, keďže pri jednom zákazníkovi je množstvo, ktoré kúpil aj do
teraz priemerné množstvo. Dostali sme nasledujúcu rovnicu:
$$20 - x_1 = 17 x_1.$$

Nasleduje druhý zákazník, ten si kúpi množstvo syra $x_{2}$. Priemerný
nákup sa zmení na $\dfrac{x_{1} + x_{2}}{2}$ a my dostávame rovnicu:
$$20 - (x_{1} + x_{2}) = 17  \dfrac{x_{1} + x_{2}}{2}.$$ Takto nasledujú
ďalší zákazníci, pre ktorých sa bude naša rovnica meniť. Označme si
súčet prvých $n$ nákupov $S_n$. Keď rovnicu napíšeme po prvých $n$
zákazníkoch, dostávame: $$20 - S_n = 17 \dfrac{S_n}{n}.$$

Táto rovnica hovorí presne to, čo predavačka prehlásila po $n$-tom
zákazníkovi. Ľavá strana vyjadruje, koľko syru ostalo po vybavení $n$
zákazníkov, pravá strana hovorí, že je to presne toľko, čo treba pre
$17$ ďalších, ak si každý z nich kúpi presne doterajší priemer.

Ostáva nám ešte ukázať, že naozaj existuje takáto postupnosť nákupov. To
spravíme tak, že vyjadríme hodnotu $n$-tého nákupu a ukážeme, že je to
kladné číslo. Množstvo syra, ktoré si kúpil $n$-tý zákazník, budeme
označovať ako $x_n$.

Najprv vyjadríme z rovnice $S_n$: $$S_n=\dfrac{20n}{17+n}.$$ Prepíšeme
rovnicu pre $n+1$: $$S_{n+1}=\dfrac{20(n+1)}{17+n+1}.$$ Zároveň vieme,
že $S_{n+1}=S_n+x_{n+1}$, preto $x_{n+1}$ vyjadríme ako $S_{n+1}-S_n$ a
po niekoľkých úpravách dostaneme: $$x_{n+1}=\dfrac{340}{n^2+35n+306}.$$

Teraz vidíme, že pre každé nezáporné $n$ vieme z rovnice vyjadriť $x_n$
a jeho hodnota bude kladná. Preto takáto postupnosť nákupov existuje
(dokonca predavačka môže obslúžiť aj ľubovoľné množstvo zákazníkov).

Keď dosadíme $n = 17$ dostaneme, že $S_{17} = 10$. To znamená, že kým sa
Jožo dostane na rad, sa minie $10 \textrm{ kg}$ syra, a teda aj ostalo
$10\textrm{ kg}$ syra.
",4
06b149b659307d0e,kms,"Maťko napísal na papier čísla $1,\, 2,\dots{},\, n$, kde $n \ge 2$. V
jednom kroku si vyberie dve čísla napísané na papieri a nahradí ich
novým číslom podľa nasledujúcich pravidiel:

- Ak sú vybrané čísla obe párne, nahradí ich ich súčtom.

- Ak je práve jedno z vybraných čísel nepárne, nahradí ich tým nepárnym
  číslom.

- Ak sú obe vybrané čísla nepárne, nahradí ich nulou.

Tento krok Maťko opakuje dovtedy, dokým mu neostane na papieri len jedno
číslo. V závislosti od celého čísla $n \ge 2$ určte najmenšiu a
najväčšiu možnú hodnotu čísla, ktoré Maťkovi ostane.
","Keď riešime úlohu ako táto, je na úvod dôležité zamyslieť sa, akým
spôsobom sa mení počet párnych a nepárnych čísel. Môže nám to napadnúť
pomerne jednoducho -- ak hrá parita rolu v tom, ako čísla mažeme, bude
isto dôležitá aj pre číslo, ktoré nám napokon zostane.

Pozrime sa, ako sa zmení počet nepárnych čísel po niektorom z ťahov,
pričom zatiaľ zanedbáme ich hodnotu. Zadanie nám hovorí, že ak máme dve
nepárne čísla, nahradíme ich nulou. To znamená, že sme prišli o dve
nepárne čísla. Ak si vezmeme jedno nepárne a jedno párne číslo, počet
nepárnych čísel sa nezmení. Podobne sa nezmení ani v prípade, keď
vezmeme dve párne čísla.

Zistili sme, že počet nepárnych čísel sa nám po každom ťahu buď zníži o
dve alebo zostane rovnaký. To je veľmi dôležité, pretože ak je na
začiatku počet nepárnych čísel nepárny, tak taký aj zostane, a teda ako
posledné nám zvýši nepárne číslo. Podobne, ak je tento počet párny,
zostávajúce číslo musí byť párne. Pozrime sa na to, pre aké $n$ bude
počet nepárnych čísel nepárny.

Ak si rozdelíme prirodzené čísla na štvorice tak, ako idú po poradí,
zistíme, že v každej z nich sú práve dve nepárne čísla. Prvé z nich je v
štvorici prvé, druhé z nich je tretie. Teda ak skončíme s písaním čísel
na tabuľu v momente, keď má $n$ zvyšok po delení štyrmi rovný $1$ (má
tvar $n=4k+1$, kde $k$ je celé číslo) alebo $2$, napíšeme na tabuľu
nepárny počet nepárnych čísel. V opačnom prípade bude ich počet párny.

Pozrime sa teraz na to, aké najmenšie číslo nám na tabuli môže zostať v
prípade, ak je počet nepárnych čísel párny. Vieme už, že tam zostane
párne číslo. Číslo, ktoré na tabuli zostane, nemôže byť záporné, skúsme
teda ukázať, že najmenšie číslo, ktoré vieme dostať bude $0$. Dôležité
je, že potrebujeme ukázať, že to pôjde vždy, nestačí nám konkrétny
príklad. Získať nulu na konci je možné napríklad takto: Vieme, že z
dvojice párne -- nepárne, nám vždy zostane nepárne číslo. Takto sa
môžeme zbaviť všetkých párnych čísel a zostane nám len párny počet
nepárnych čísel. Tie môžeme dať do dvojíc a získať tak len nuly. Napokon
sčítaním dvoch núl dostaneme vždy len nulu, a teda sa ostatných núl
zbavíme a zvýši nám jedna.

Ak je počet nepárnych čísel na tabuli nepárny, naisto nám na konci zvýši
nepárne číslo. Najmenšie, ktoré sa na tabuli môže objaviť je $1$. Vieme
čísla mazať tak, aby tam napokon zvýšila práve jednotka? Vieme. Podobne
ako predtým sa najprv zbavíme párnych čísel a zostanú nám len nepárne.
Tých je ale nepárny počet, takže môžeme všetky čísla okrem jednotky dať
do dvojíc a spraviť z nich nuly. Takto dostávame niekoľko núl a jednu
jednotku. Na konci nám takto vždy môže zostať len číslo $1$.

Aké môžeme v takejto situácii(ak je počet nepárnych čísel nepárny)
získať naopak čo najväčšie číslo? Vieme už, že na tabuli na konci
zostane nepárne číslo. Na základe ťahov, ktoré máme k dispozícii môžeme
vidieť, že väčšie nepárne číslo ako niektoré z pôvodných na tabuľu
dostať nevieme. Dokážeme na tabuli udržať najväčšie z nepárnych čísel?
Áno. Veľmi podobne, ako sme sa dopracovali k číslu $1$ sa vieme aj k
iným ostatným nepárnym číslam. Jednoducho ich nezaradíme do žiadnej z
dvojíc nepárnych čísel. V závislosti od toho, či $n$ bolo párne alebo
nepárne tak dostávame buď číslo $n-1$ alebo $n$.

Záverečnou časťou úlohy je nájsť najvyššie možné zostávajúce číslo, ak
bol na tabuli na začiatku párny počet nepárnych čísel. Vieme, že číslo,
ktoré nám zostane, bude párne. Z toho, aké môžeme robiť ťahy môžeme
vidieť, že súčet párnych čísel na tabuli sa nám nemôže zväčšiť a
zároveň, že nepárne čísla nám k zvyšovaniu najväčšieho čísla na tabuli
nepomôžu. Najväčšie číslo, aké by sme teda mohli na tabuľu dostať je
súčet všetkých párnych čísel. Stačí nám už len ukázať, že ho na tabuľu
dostať vieme a tiež, že ho tam vieme udržať až do konca.

Súčet všetkých párnych čísel získame jednoducho: sčítame ich. Takto nám
zostane párny počet nepárnych čísel a jedno veľké párne. Ako sme sa už
naučili doteraz, z párneho počtu nepárnych čísel vieme spraviť nulu, keď
ich dáme do dvojíc. A keďže nula je párne číslo, súčtu párnych čísel
neublíži.

Ešte je otázka, aký bude súčet všetkých párnych čísel: Rozdeľme si
situáciu podľa zvyškov po delení štyrmi, teda buď $n=4k$ alebo $n=4l+3$.
V prvom prípade sčítavame čísla $2, 4, \cdots 4k$. Môžeme vidieť, že ich
je párny počet, nakoľko v každej štvorici sú dve a štvoríc je $k$. Súčet
všetkých párnych čísel dostaneme napríklad tak, že si utvoríme dvojičky
$(2,4k), (4,4k-2), \cdots$. Týchto dvojičiek je $k$ a súčet v každej z
nich je $4k+2$, celkový súčet je teda rovný
$k(4k+2) = \frac{1}{4}(n+2)n$. V prípade $n=4l+3$ môžeme postupovať
podobne, pribudlo nám totiž len číslo $4l+2 = n-1$. Okrem toho netreba
zabudnúť, že $n=4l+3$, teda aj zlomok bude iný. Celkovo je teda súčet
rovný $(4l+2)l + (4l+2) = (4l+2)(l+1) = \frac{1}{4}(n-1)(n+1)$.
",2
04650a0aed807421,kms,"Medzi Marsom a Jupiterom sú tri planétky $K_{01}$,$M_{10}$ a $S_{11}$,
ktoré neležia na jednej priamke. Naša NASA vyslala sondu, ktorá by mala
okolo nich preletieť po priamke tak, aby boli vzdialenosti všetkých
troch planétok od dráhy letu sondy rovnaké. Pomôžte svojim kolegom
matematikom z NASA a určte množinu všetkých možných dráh sondy.
","Našou úlohou bolo nájsť množinu všetkých dráh sondy tak, aby
vzdialenosti všetkých troch planétok od dráhy boli rovnaké. Čo to
vlastne znamená? Hľadáme všetky priamky, ktorých vzdialenosť od daných
troch bodov je rovnaká. Na začiatok si jasne povedzme, čo je to
vzdialenosť bodu $A$ od priamky $p$. Predstavme si, že by sme vzali
každý bod priamky a odmerali jeho vzdialenosť od bodu $A$. Čo myslíte,
ktorá z nich by bola tá správna? :) Kto si myslí, že tá najmenšia, má
pravdu. Vzdialenosťou bodu od priamky naozaj nazývame najmenšiu z
vzdialeností. Samozrejme, nie sme schopní skutočne ich všetky odmerať a
zisťovať, ktorá z nich je najmenšia, keďže priamka má bodov nekonečne
veľa. Treba to teda skúsiť nejako inak. Spusťme z bodu $A$ kolmicu na
priamku $p$ a označme jej pätu (bod, v ktorom sa pretnú) $B$. Potom pre
každý bod $X \in p,\, X \neq B$ platí $|AX|>|AB|$, keďže $AX$ je
preponou v pravouhlom trojuholníku $AXB$ (obr. 1). Hľadaná vzdialenosť
je teda dĺžka kolmice vedenej z daného bodu na našu priamku. Ako ju
dokážeme nájsť v trojrozmernom priestore? Nájdeme rovinu kolmú na
priamku $p$ a prechádzajúcu bodom $A$. Tá sa s priamkou $p$ pretína
práve v jednom bode (označme ho $C$). Priamka $AC$ bude kolmá na priamku
$p$, preto v tomto prípade $|AC|$ je našou hľadanou vzdialenosťou.

A teraz sa pusťme do riešenia samotnej úlohy. Rozoberme náš problém
najskôr v rovine, ktorá je daná bodmi $K_{01}$, $M_{10}$ a $S_{11}$.
Označme si našu priamku $p$. Jej vzdialenosť od všetkých troch bodov
$K_{01}$, $M_{10}$ a $S_{11}$ má byť rovnaká. Skúsme si to ešte viac
zjednodušiť a skúmajme najprv priamky, ktoré majú rovnakú vzdialenosť od
dvoch bodov. Majme v rovine body $A$, $B$. Každá priamka $q$, ktorá je
od nich rovnako vzdialená, je s úsečkou $AB$ buď rovnobežná alebo
rôznobežná. Každá rovnobežka s $AB$ má od bodov $A$ a $B$ rovnakú
vzdialenosť (obr. 2). Zaujímavejšie bude skúmať rôznobežky. Predĺžme
úsečku $AB$ na priamku. Keďže $q$ je s ňou rôznobežná, pretnú sa v
nejakom bode (označme ho $V$). Päty kolmíc z bodov $A$, $B$ na priamku
$q$ označme $A'$, $B'$ (obr. 3). Všimnime si, že trojuholníky $AA'V$ a
$BB'V$ sú podobné. Chceme, aby platilo $|A'A|=|B'B|$. Ak sa dva podobné
trojuholníky zhodujú v jednej strane, ich to na zhodné. Preto nutne
$|AV|=|BV|$. Jediný taký bod $V$ ležiaci na priamke $AB$ je stred úsečky
$AB$. Naozaj, každá priamka prechádzajúca stredom $AB$ spĺňa danú
vlastnosť.

Našli sme teda množinu všetkých priamok v rovine, ktorých vzdialenosť od
dvoch bodov je rovnaká. Ako nám to pomôže pri troch bodoch? Priamka $p$
musí byť rovnako vzdialená od bodov $K_{01}$ a $M_{10}$, preto je buď
rovnobežná s priamkou $K_{01}M_{10}$ alebo prechádza stredom úsečky
$K_{01}M_{10}$. Naviac ale musí byť rovnako vzdialená aj od bodov
$M_{10}$ a $S_{11}$. Nech je priamka $p$ rovnobežná s priamkou
$K_{01}M_{10}$. To znamená, že nemôže byť rovnobežná aj s priamkou
$M_{10}S_{11}$ (keďže body $K_{01}$, $M_{10}$, $S_{11}$ nie sú
kolineárne), teda musí prechádzať stredom úsečky $M_{10}S_{11}$. Druhá
možnosť je, že prechádza stredom úsečky $K_{01}M_{10}$. Potom buď
prechádza aj stredom úsečky $M_{10}S_{11}$ alebo je s ňou rovnobežná.
Tým sme vyčerpali všetky možnosti riešení. V rovine sú teda hľadanou
množinou tri priamky, ktoré sú predĺženými strednými priečkami
trojuholníka $K_{01}M_{10}S_{11}$ (nakreslite si to).

Problém je v tom, že rovina nám nestačí, lebo vesmír je trojrozmerný.
Posuňme sa teda do priestoru. Je zrejmé, že všetky riešenia, ktoré sme
našli v rovine, budú riešeniami aj v priestore. Naozaj, body $K_{01}$,
$M_{10}$ a $S_{11}$ určujú v priestore trojuholník, ktorého stredné
priečky majú rovnakú vzdialenosť od všetkých troch bodov. Ak tieto
priamky posunieme v smere kolmom na rovinu trojuholníka
$K_{01}M_{10}S_{11}$, rovnosť vzdialeností nepokazíme. Poďme sa o tom
presvedčiť.

Vezmime si jednu z priamok, ktoré boli riešením našej úlohy v rovine
$K_{01}M_{10}S_{11}$, nech je to priamka $p_1$. Označme jej vzdialenosť
od bodov $K_{01}$, $M_{10}$ a $S_{11}$ ako $x$ a päty kolmíc z bodov
$K_{01}$, $M_{10}$, $S_{11}$ na priamku $p_1$ označme postupne $K$, $M$,
$S$ (obr. 4). Posuňme teraz priamku $p$ v smere kolmom na rovinu nášho
trojuholníka o vzdialenosť $v$. Túto novú priamku, ktorú sme dostali,
nazvime $p_1'$. Nakoniec označme ešte päty kolmíc z bodov $K_{01}$,
$M_{10}$, $S_{11}$ na priamku $p_1'$ ako body $K'$, $M'$, $S'$ (obr. 5).
Pozrime sa teraz na trojuholník $K_{01}KK'$. Je dôležité uvedomiť si, že
tento trojuholník je pravouhlý a vrchol jeho pravého uhla je v bode $K$
(skúste porozmýšľať, prečo je to tak!). Z Pytagorovej vety potom vieme,
že platí $|K_{01}K'|^2=|K'K|^2+|K_{01}K|^2=v^2+x^2$ Analogicky potom aj
pre trojuholníky $M_{10}MM'$ a $S_{11}SS'$ vieme
$|M_{10}M'|^2=|M'M|^2+|M_{10}M|^2=x^2+v^2$ a
$|S_{11}S'|^2=|S'S|^2+|S_{11}S|^2=x^2+v^2$. To ale znamená, že
vzdialenosti priamky $p_1'$ od bodov $K_{01}$, $M_{10}$ a $S_{11}$ sú
rovnaké, čo je presne to, čo sme chceli. Tým sme teda množinu riešení
rozšírili na všetky priamky, ktoré sú rovnobežné so strednými priečkami
trojuholníka $K_{01}M_{10}S_{11}$ a zároveň ležia v rovinách kolmých na
rovinu tohto trojuholníka. Tu je tiež dôležité si uvedomiť, že sú to
jediné priamky rovnobežné s rovinou trojuholníka $K_{01}M_{10}S_{11}$,
ktoré spĺňajú podmienku zo zadania. Akákoľvek iná priamka $q'$,
rovnobežná s našou rovinou, je totiž posunutie nejakej priamky $q$,
ležiacej v našej rovine, o nejakú dĺžku $v$ smerom kolmým na našu
rovinu. Vzdialenosť priamky $q'$ od bodov $K_{01}$, $M_{10}$, $S_{11}$
vieme určiť rovnako ako pre priamky strednými priečkami trojuholníka
$K_{01}M_{10}S_{11}$ (skúste si to). Preto vzdialenosť tejto priamky
$q'$ od bodov $K_{01}$, $M_{10}$, $S_{11}$ bude rovnaká len vtedy, keď
bude rovnaká vzdialenosť priamky $q$ od bodov $K_{01}$, $M_{10}$,
$S_{11}$, teda sú to naozaj len priamky strednými priečkami trojuholníka
$K_{01}M_{10}S_{11}$.

Je to už všetko alebo nájdeme ešte iné riešenia? Čo napríklad priamka
prechádzajúca stredom kružnice opísanej trojuholníku
$K_{01}M_{10}S_{11}$, ktorá je kolmá na jeho rovinu? Jej vzdialenosť od
bodov $K_{01}$, $M_{10}$ a $S_{11}$ je zrejme práve polomer opísanej
kružnice, teda aj táto priamka nám vyhovuje. Zároveň je to jediná
priamka, ktorá je kolmá na rovinu $K_{01}M_{10}S_{11}$ a je riešením
úlohy. Zatiaľ sme našli priamky rovnobežné s rovinou nášho trojuholníka
a jednu, ktorá je na túto rovinu kolmá. Potrebujeme ešte prešetriť
prípad, že hľadaná priamka zviera s rovinou trojuholníka uhol $\alpha$,
$0<\alpha<90^\circ$. Teraz budeme potrebovať kúsok predstavivosti (tú
vlastne potrebujeme už od začiatku :). Majme teda ľubovoľnú priamku $p$
v priestore a zostrojme na ňu kolmice z bodov $K_{01}$, $M_{10}$,
$S_{11}$. Sú to tri úsečky. V závislosti od toho, z akého uhla pohľadu
sa v priestore dívame na úsečku, môžeme ju vidieť v jej skutočnej
veľkosti (tento prípad nastáva vtedy, ak sa na úsečku pozeráme v smere,
ktorý je na ňu kolmý), zmenšenú (ak sa pozeráme na ňu pod nejakým ostrým
uhlom) alebo ako jeden bod (ak sa pozeráme presne v smere, ktorý je
určený úsečkou). Čo uvidíme, ak sa na body $K_{01}$, $M_{10}$, $S_{11}$
a zostrojené kolmice pozrieme v smere, ktorý udáva priamka $p$? Samotná
priamka sa premietne do jediného bodu, body $K_{01}$, $M_{10}$ a
$S_{11}$ sa premietnu do trojuholníka (pozor, nie je to naozaj náš
trojuholník $K_{01}M_{10}S_{11}$, ale iba jeho priemet do roviny kolmej
na priamku $p$!) a kolmice z bodov $K_{01}$, $M_{10}$ a $S_{11}$ na
priamku $p$ sa premietnu na úsečky. Tu je dôležité uvedomiť si, že pod
týmto uhlom pohľadu ich vidíme v ich skutočnej veľkosti, keďže priamka
$p$ je na každú z nich kolmá. Načrtnime si teda, čo vidíme. To, čo
takýmto spôsobom nakreslíme na papier (do roviny), je priemet objektov v
priestore do roviny, ktorá je kolmá na priamku $p$ (skúste si to
premyslieť!). Kde musí byť umiestnený bod, do ktorého sa premietne
priamka $p$, aby platilo, že jej vzdialenosť od bodov $K_{01}$,
$M_{10}$, $S_{11}$ je rovnaká? Zrejme je to stred kružnice opísanej
trojuholníku, ktorý nám vznikol premietnutím pôvodného trojuholníka
$K_{01}M_{10}S_{11}$. Takto sme teda určili ďalšie priamky, ktoré sú
riešením našej úlohy. Ostáva nám už len ukázať, že sú to naozaj všetky
riešenia a žiadne iné už neexistuje. To je už ale jednoduché. Ľubovoľnú
priamku si vieme premietnuť do roviny kolmej na ňu a ak sa nám táto
priamka nepremietne do stredu kružnice opísanej trojuholníku, ktorý je
priemetom trojuholníka $K_{01}M_{10}S_{11}$, potom nemôže platiť, že jej
vzdialenosť od bodov $K_{01}$, $M_{10}$ a $S_{11}$ je rovnaká. Táto veta
vyplýva z toho, že stred opísanej kružnice je jediným bodom v rovine,
ktorý je rovnako vzdialený od troch bodov v nej.

Mrzí nás, že mnohí z vás túto úlohu riešili v rovine a nie v priestore,
ako to bolo myslené. Veď vesmír predsa nie je rovina! Ak vám čokoľvek zo
zadania nie je jasné, určite sa nás spýtajte, ako sme to mysleli (podľa
možností nie deň pred termínom série :). Najčastejšia chyba bola v tom,
že mnohí z vás niektoré myšlienky nezdôvodnili dostatočne. Napríklad keď
dokazujeme, že sme našli všetky priamky, ktoré majú v rovine rovnakú
vzdialenosť od dvoch bodov. Nestačí ukázať, že pre tieto a ešte tieto to
naozaj platí, ale treba ukázať aj to, že pre žiadne iné už nie. Takže
nabudúce na to nezabudnite! Táto úloha bola náročná a nájsť všetky
riešenia nebolo vôbec jednoduché. Napriek tomu ste sa s ňou popasovali
naozaj statočne a sme na vás hrdí! :) Sme radi, že sa toľkí z vás do nej
pustili. Aj keď úplne ju vyriešili iba niekoľkí, boli sme milo
prekvapení niektorými originálnymi myšlienkami. Presvedčili ste nás o
tom, že sa nebojíte rozmýšľať a hľadať cestičky k cieľu. Nie je vždy
dôležité úlohu vyriešiť úplne, aj pri čiastočnom vyriešení alebo vôbec
zamyslení sa nad nejakým problémom sa môžete veľa naučiť. Takže ...len
tak ďalej!
",5
1634d72107904814,kms,"Všimli ste si, že Aňa je palindróm? Aňa si to všimla a všetkým vedúcim
to s radosťou oznámila, keď prišla na párty. Vedúcich to neohúrilo.
Avšak inšpirovalo ich to a začali zisťovať, koľko je $6$-ciferných
palindrómov (nezačínajúcich nulou), ktoré sú deliteľné číslom $7$.
Zistite to aj vy.

*Poznámka:* Palindróm je číslo, ktoré keď prečítame odzadu (teda cifry
sú v opačnom poradí), tak je zhodné s pôvodným číslom. Napríklad číslo
$1578751$ je $7$-ciferný palindróm.
","Označme si nejaký $6$-ciferný palindróm ako $ABCCBA$, pričom
$A,\, B,\, C$ sú jeho cifry. To si ďalej vieme prepísať nasledovne
$$ABCCBA = 100000 \cdot A + 10000 \cdot B + 1000 \cdot C + 100 \cdot C + 10 \cdot B + A = 100001 \cdot A + 10010 \cdot B + 1100 \cdot C.$$
Pozrime sa, čo pre tieto cifry musí platiť, aby bol výsledný palindróm
násobkom $7$. Vieme, že ak od tohto výrazu odpočítame alebo pripočítame
násobok $7$, na jeho deliteľnosti sa nič nezmení. Čísla, ktorými
násobíme $A,\, B$ a $C$, preto vieme vydeliť $7$ a počítať ďalej len s
ich zvyškami po delení. Platí, že
$100001 = 7 \cdot 14285 + 6,\, 10010 = 7 \cdot 1430,\, 1100 = 7 \cdot 157 + 1$.
Môžeme si napríklad všimnúť, že hodnotu cifry $B$ môžeme zvoliť
ľubovoľne -- na deliteľnosti palindrómu nič nezmení.

Zostáva nám určiť, pre ktoré dvojice cifier $A$ a $C$ bude číslo
$6 A + C$ násobkom $7$. Tu už vieme jednoducho vyskúšať jednotlivé
možnosti pre $A$ a dopočítať $C$. Ešte si však zjednodušíme prácu.
$$6 \cdot A + C = 7 \cdot A + (C - A).$$ Číslo $7 \cdot A$ je isto
násobkom sedmičky, takže potrebujeme, aby rozdiel $C - A$ bol tiež jej
násobkom. Keďže sú obe čísla cifry, ich rozdiel musí byť $0$ alebo
$\pm 7$. Pre $C = A$ dostaneme $9$ možností (keďže $A$ nemôže byť $0$),
pre $C = A + 7$ dve, a pre $C = A - 7$ tri ($C$ môže byť nula).

Dokopy sme našli $14$ možností pre dvojicu $A,\, C$. K nim môžeme zvoliť
cifru $B$ ľubovoľne. Celkový počet šesťciferných palindrómov tak bude
$14 \cdot 10 = 140$.
",3
82e3011704ceded1,kms,"Plavba bola pohodlná a my sme rýchlo zaspali. Keď však z oblohy zostúpil
Stefan-Boltzmannov zákon a namiesto neho sa tam vyhupli Fresnelove
rovnice, Jubilár opatrne vstal a špľach! do vody. Preplával na breh
Červenej rieky, kde ho čakal zástup Legendrových polynómov vyzbrojených
kušami, a ukázal im prstom na našu bezbrannú plť. Polynómy sa zaškerili
(teda asi, ja som práve spal, čiže som ich nevidel) a vypustili smrtiacu
salvu šípov. Keďže však chcú šetriť muníciou, nakreslili si najskôr
plánik toho úseku rieky a zamierili iba na také miesta, aby si boli
isté, že našu plť trafia.

Máme prázdnu tabuľku veľkosti $7 \times 7$ štvorčekov. Koľko najmenej
políčok musíme vyfarbiť na čierno, aby v tabuľke nebolo $5$ prázdnych
políčok, ktoré tvoria diagonály štvorca $3 \times 3$ (ako na obrázku)?
","Pre ľahšie vysvetľovanie pomenujme útvar zo zadania ako krížik.

Na to, aby sme mohli povedať, že máme riešenie s najnižším počtom
políčok, potrebujeme spraviť dve veci. Jednak sa musíme uistiť, že pre
počet vyfarbených štvorčekov platí podmienka zo zadania, a dvak, že ak
by sme mali štvorčekov menej, určite by sa dal v tabuľke nájsť biely
krížik.

Prvá časť sa dá vyriešiť vcelku jednoducho. Budeme skúšať všakovaké
zafarbenia políčok tabuľky $7 \times 7$, ktoré spĺňajú zadanie. Skvelá
pomoc v tomto prípade je fakt, že krížik má šírku aj výšku $3$ políčka.
Rovnako tak zaberá všetky rohy štvorca $3 \times 3$. Vidíme teda, že sa
nevlezie celý do dvoch krajných vrstiev políčok a bez ohľadu na to, ako
ho umiestnime, určite bude zaberať aspoň jedno z prostredných $9$
políčok. Po ich zafarbení tak máme istotu, že žiadna pätica prázdnych
políčok nebude tvoriť krížik. Ľahko si všimneme, že dokonca nemusíme
začierniť prostredné a stále bude táto podmienka platiť. Otázka teraz
znie, či nestačí aj menej ako $8$ políčok.

Jedna z vecí, ktorú si môžeme uvedomiť pri našom ofarbení, je fakt, že
nevieme len tak prefarbiť políčko z čierneho na biele bez toho, aby
vznikol biely krížik. Avšak rôznych ofarbení $8$ políčok môže existovať
viac a hľadať ich, aby sme otestovali všetky, môže byť dosť pracné.
Lepšie pozorovanie je fakt, že ak nejaké dva krížiky nemajú spoločné
políčko, zafarbením len $1$ políčka zostane jeden krížik celý biely.
Podobne, ak by sme mali viac krížikov, z ktorých žiadne dva nemajú
spoločné políčko, museli by sme zafarbiť po jednom políčku z každého z
nich. V našom prípade nám teda stačí v štvorci $7 \times 7$ nájsť $8$
takých krížikov, že žiadna dvojica nemá spoločné políčko. Potom budeme
vedieť, že menej ako $8$ začiernených políčok nestačí. Príklad takýchto
osem krížikov môžeme vidieť na obrázku.

Ukázali sme teda, že $8$ štvorčekov nám stačí vyfarbiť, a rovnako aj, že
menej ako $8$ nestačí, takže máme správne riešenie.
",5
80d7587b46e30f2a,kms,"Keď sa po prehliadke Bordu Slováci vrátili na internát, rozhodli sa, že
si zahrajú spoločenské hry. Vyšli teda na chodbu a sadli si na kružnicu
okolo stola. Potom si však všimli, že okolo stola na druhom konci chodby
tiež na kružnici sedí nejaká skupinka. Rozhodli sa teda riadiť slovami
klasika a kružnice spojili. Majo si všimol, že nech na kružnici sedel
kdekoľvek, vždy bolo ich skóre priemerné. Nešlo mu však do hlavy, prečo
je to tak.

Kružnice $k,\, l$ sa pretínajú v bodoch $P \neq Q$. Na kružnici $k$ si
zvoľme bod $M$. Priamky $MP,\, MQ$ pretínajú kružnicu $l$ postupne v
bodoch $B,\, C$ rôznych od $P,\, Q$. Označme $X$ priesečník priamok $BQ$
a $CP$. Dokážte, že to, či $X$ leží na kružnici $k$, nezávisí od voľby
bodu $M$ (tzn. je to dané iba polohou kružníc $k,\ l$). V prípade, že
$X$ leží na kružnici $k$, dokážte navyše, že $BC$ je priemerom $l$.
","Predtým, ako začneme úlohu riešiť, sa najprv musíme pozrieť na to, aké
rôzne konfigurácie bodov z úlohy môžu nastať, lebo v rôznych
konfiguráciach sa môžu odôvodnenia platnosti tvrdení líšiť.

Pre jednoduchosť odkazovania si označme oblúk $PQ$ kružnice $k$ ležiaci
vnútri kruhu ohraničeného kružnicou $l$ ako vnútorný oblúk $PQ_k$ a
oblúk $PQ$ kružnice $k$ neležiaci vnútri kruhu ohraničeného kružnicou
$l$ ako vonkajší oblúk $PQ_k$. Podobne si rozdelíme aj oblúk $PQ$
kružnice $l$ ako vnútorný oblúk $PQ_l$ (ležiaci vnútri kruhu
ohraničeného kružnicou $k$) a ako vonkajší oblúk $PQ_l$ (neležiaci
vnútri kruhu ohraničeného kružnicou $k$).

Body $P$ a $Q$ sú fixne dané pre každú polohu kružníc $k$ a $l$, a teda
sa nám stačí zaoberať polohami ostatných bodov. Keďže bod $M$ ovplyvňuje
polohu všetkých ostatných bodov (vynímajúc body $P,Q$), tak sa nám stačí
pozrieť na prípad, keď $M$ leží na vnútornom oblúku $PQ_k$, a na prípad,
keď $M$ leží na vnútornom oblúku $PQ_k$.

Ak $M$ leží na vonkajšom oblúku $PQ_k$, tak môžu nastať tri prípady:

1.  body $B,C$ ležia obidva na vonkajšom oblúku $PQ_l$,

2.  body $B,C$ ležia obidva na vnútornom oblúku $PQ_l$,

3.  jeden z bodov $B,C$ leží na vnútornom oblúku $PQ_l$ a druhý leží na
    vonkajšom oblúku $PQ_l$ (pričom je jedno, ktorý z týchto dvoch bodov
    leží na vnútornom a ktorý na vonkajšom -- tieto dve situácie sú
    symetrické, a teda sa nám stačí zaoberať len jednou z nich).

Iné prípady v tejto možnosti nemôžu nastať, lebo body $B,C$ sú zo
zadania rôzne od bodov $P,Q$.

Ak $M$ leží na vnútornom oblúku $PQ_k$, tak body $B,C$ musia nutne ležať
na vonkajšom oblúku $PQ_l$. Je to preto, lebo v tomto prípade bod $M$
leží vnútri kruhu ohraničeného kružnicou $l$, a teda polpriamka $MQ$,
ktorá vychádza z vnútorného bodu kruhu, pretína kružnicu najviac
jedenkrát (a to práve v bode $Q$) a polpriamka $QM$, ktorá vychádza z
bodu na kružnici $l$, leží celá v polrovine určenej priamkou $PQ$, ktorá
obsahuje vonkajší oblúk $PQ_l$, a teda kružnicu $l$ nevie preťať v bode
ležiacom v druhej polrovine určenej priamkou $PQ$ (tá polrovina, ktorá
obsahuje vnútorný oblúk $PQ_l$), a teda musí kružnicu $l$ preťať na
vonkajšom oblúku $PQ_l$. Podobne je to s priesečníkmi polpriamok $PM$ a
$MP$ s kružnicou $l$.

Musíme teda preriešiť $4$ rôzne prípady polohy bodov $M,B,C$.

Predtým, než sa pozrieme na jednotlivé prípady, si zavedieme ešte jedno
označenie. Pre danú konfiguráciu kružníc $k,l$ má tetiva $PQ$ v obidvoch
kružniciach fixnú dĺžku. Preto aj obvodové uhly v kružniciach $k,l$ nad
tetivou $PQ$ budú mať fixnú veľkosť. Pre kružnicu $k$ a jej vonkajší
oblúk $PQ_k$ si označíme obvodový uhol k tetive $PQ$ ako $\alpha$.
Podobne pre kružnicu $l$ a jej vonkajší oblúk $PQ_l$ si označíme
obvodový uhol k tetive $PQ$ ako $\beta$.

Teraz sa už môžeme pustiť do rozoberania jednotlivých konfigurácií.

### 1. konfigurácia - bod $M$ leží na vonkajšom oblúku $PQ_k$, body $B,C$ ležia obidva na vonkajšom oblúku $PQ_l$ {#konfigurácia---bod-m-leží-na-vonkajšom-oblúku-pq_k-body-bc-ležia-obidva-na-vonkajšom-oblúku-pq_l .unnumbered}

Uhol $PMQ$ má veľkosť $\alpha$, lebo je to obvodový uhol nad tetivou
$PQ$ v kružnici $k$ a bod $M$ leží na vonkajšom oblúku $PQ_k$. Ďalej
vieme, že $|\measuredangle PCQ|=|\measuredangle PBQ|=\beta$, lebo je to
obvodový uhol nad tetivou $PQ$ v kružnici $l$ a body $B,C$ ležia na
vonkajšom oblúku $PQ_l$. Zo súčtu veľkostí vnútorných uhlov trojuholníka
$MQB$ vieme, že $$\begin{equation*}
    |\measuredangle MQB|=180^{\circ}-|\measuredangle QMB|-|\measuredangle QBM|=180^{\circ}-|\measuredangle QMP|-|\measuredangle QBP|=180^{\circ}-\alpha-\beta.
\end{equation*}$$ Podobne zo súčtu veľkostí vnútorných uhlov
trojuholníka $MPC$ vieme, že $$\begin{equation*}
     |\measuredangle MPC|=180^{\circ}-|\measuredangle PMC|-|\measuredangle PCM|=180^{\circ}-|\measuredangle PMQ|-|\measuredangle PCQ|=180^{\circ}-\alpha-\beta.
 
\end{equation*}$$ Zo súčtu vnútorných uhlov v štvoruholníku $MPXQ$
dostávame, že $$\begin{align*}
     |\measuredangle QXP|&=360^{\circ}-|\measuredangle XQM|-|\measuredangle QMP|-|\measuredangle MPX|=360^{\circ}-|\measuredangle BQM|-|\measuredangle QMP|-|\measuredangle MPC|=\\&=360^{\circ}-(180^{\circ}-\alpha-\beta)-\alpha-(180^{\circ}-\alpha-\beta)=\alpha+2\beta.
 
\end{align*}$$ Získavame, že $|\measuredangle QXP|=\alpha+2\beta$, čo je
hodnota, ktorá nie je závislá na polohe bodu $M$, ale len na polohe
kružníc $k,l$. Tým sme dokázali prvú časť zadania pre možnosť túto
konfiguráciu.

Predpokladajme teda, že bod $X$ leží na kružnici $k$. Potom je
štvoruholník $MPXQ$ tetivový, a teda
$|\measuredangle MQX|+|\measuredangle MPX|=180^{\circ}$. Z toho vyplýva,
že: $$\begin{align*}
     180^{\circ}-\alpha-\beta+180^{\circ}-\alpha-\beta&=180^{\circ},\\
     180^{\circ}&=2\cdot(\alpha+\beta),\\
     90^{\circ}&=\alpha+\beta.
 
\end{align*}$$ Keďže uhol $\measuredangle MQX$ je susedný uhol s uhlom
$\measuredangle XQC$, tak dostávame, že platí
$|\measuredangle BQC|=|\measuredangle XQC|=180^{\circ}-(180^{\circ}-\alpha-\beta)=\alpha+\beta=90^\circ$.
Uhol $\measuredangle BQC$ je teda pravý, z čoho vyplýva, že tetiva $BC$,
nad ktorou je tento uhol obvodovým uhlom, je priemer kružnice $l$. Tým
sme dokázali pre túto konfiguráciu aj druhú časť zadania.

### 2. konfigurácia - bod $M$ leží na vonkajšom oblúku $PQ_k$, body $B,C$ ležia obidva na vnútornom oblúku $PQ_l$ {#konfigurácia---bod-m-leží-na-vonkajšom-oblúku-pq_k-body-bc-ležia-obidva-na-vnútornom-oblúku-pq_l .unnumbered}

V tomto prípade sa nikdy nemôže stať, že by bod $X$ ležal na kružnici
$k$. Je to preto, lebo bod $X$ bude ležať v polrovine určenej priamkou
$QP$, ktorá obsahuje bod $M$, a teda by bod $X$ mohol ležať na kružnici
$k$ len vtedy, ak by ležal na vonkajšom oblúku $PQ_k$. To však nie je
možné, keďže poradie bodov $Q,C,B,P$ na kružnici $l$ je presne takéto,
kvôli tomu, že body $C,Q$ ležia v jednej polrovine určenej osou uhla
$QMP$ a body $B,P$ ležia v druhej polrovine určenej touto osou, a
zároveň body $B,C$ ležia na vnútornom oblúku $PQ_l$. Preto body
$Q,C,B,P$ tvoria štvoruholník v tomto poradí a bod $X$ leží na
priesečníku jeho uhlopriečok. Tento priesečník uhlopriečok musí byť
vnútri štvoruholníka, lebo tento štvoruholník je konvexný, a keďže $X$
leží vnútri tohto štvoruholníka, tak leží aj vnútri kruhu ohraničeného
kružnicou $l$. Tým pádom nevie ležať na vonkajšom oblúku $PQ_k$, lebo
ten bol definovaný ako ten oblúk $k$, ktorý neleží vnútri kruhu
ohraničeného kružnicou $l$.

### 3. konfigurácia - bod $M$ leží na vonkajšom oblúku $PQ_k$, bod $B$ leží na vonkajšom oblúku $PQ_l$ a bod $C$ leží na vnútornom oblúku $PQ_l$ {#konfigurácia---bod-m-leží-na-vonkajšom-oblúku-pq_k-bod-b-leží-na-vonkajšom-oblúku-pq_l-a-bod-c-leží-na-vnútornom-oblúku-pq_l .unnumbered}

Uhol $PMQ$ má veľkosť $\alpha$, lebo je to obvodový uhol nad tetivou
$PQ$ v kružnici $k$ a bod $M$ leží na vonkajšom oblúku $PQ_k$. Ďalej
vieme, že $|\measuredangle PCQ|=180^{\circ}-\beta$ a
$|\measuredangle PBQ|=\beta$, lebo sú to obvodové uhly nad tetivou $PQ$
v kružnici $l$, bod $B$ leží na vonkajšom oblúku $PQ_l$ a bod $C$ leží
na vnútornom oblúku $PQ_l$. Zo súčtu veľkostí vnútorných uhlov
trojuholníka $MQB$ vieme, že $$\begin{equation*}
    |\measuredangle MQB|=180^{\circ}-|\measuredangle QMB|-|\measuredangle QBM|=180^{\circ}-|\measuredangle QMP|-|\measuredangle QBP|=180^{\circ}-\alpha-\beta.
\end{equation*}$$ Podobne zo súčtu veľkostí vnútorných uhlov
trojuholníka $MPC$ vieme, že $$\begin{equation*}
     |\measuredangle MPC|=180^{\circ}-|\measuredangle PMC|-|\measuredangle PCM|=180^{\circ}-|\measuredangle PMQ|-(180^{\circ}-|\measuredangle PCQ|)=180^{\circ}-\alpha-\beta.
 
\end{equation*}$$ Zo súčtu vnútorných uhlov v trojuholníku $XCQ$
dostávame, že $$\begin{align*}
     |\measuredangle QXC|&=180^{\circ}-|\measuredangle XQC|-|\measuredangle XCQ|=180^{\circ}-(180^{\circ}-|\measuredangle BQM|)-|\measuredangle PCM|=\\&=180^{\circ}-(180^{\circ}-(180^{\circ}-\alpha-\beta))-\beta)=180^{\circ}-\alpha-2\beta.
 
\end{align*}$$ Získavame, že
$|\measuredangle QXP|=180^{\circ}-\alpha-2\beta$, čo je hodnota, ktorá
nie je závislá na polohe bodu $M$, ale len na polohe kružníc $k,l$. Tým
sme dokázali prvú časť zadania pre túto konfiguráciu.

Predpokladajme teda, že bod $X$ leží na kružnici $k$. Potom je
štvoruholník $MPQX$ tetivový, a teda
$|\measuredangle PMQ|=|\measuredangle PXQ|$, lebo sú to obvodové uhly
nad jednou tetivou. Z toho vyplýva, že: $$\begin{align*}
     \alpha&=180^{\circ}-\alpha-2\beta,\\
     2\cdot(\alpha+\beta)&=180^{\circ},\\
     \alpha+\beta&=90^{\circ}.
 
\end{align*}$$ Keďže uhol $\measuredangle MQX$ je susedný uhol s uhlom
$\measuredangle MQB$, tak dostávame, že platí
$|\measuredangle BQM|=|\measuredangle BQC|=180^{\circ}-\alpha-\beta=90^{\circ}$.
A teda je uhol $\measuredangle BQC$ pravý, z čoho vyplýva, že tetiva
$BC$, nad ktorou je tento uhol obvodovým uhlom, je priemer kružnice $l$.
Tým sme dokázali pre túto konfiguráciu aj druhú časť zadania.

### 4. konfigurácia - bod $M$ leží na vnútornom oblúku $PQ_k$, body $B,C$ ležia obidva na vonkajšom oblúku $PQ_l$ {#konfigurácia---bod-m-leží-na-vnútornom-oblúku-pq_k-body-bc-ležia-obidva-na-vonkajšom-oblúku-pq_l .unnumbered}

Uhol $PMQ$ má veľkosť $180^{\circ}-\alpha$, lebo je to obvodový uhol nad
tetivou $PQ$ v kružnici $k$ a bod $M$ leží na vnútornom oblúku $PQ_k$.
Ďalej vieme, že $|\measuredangle PCQ|=|\measuredangle PBQ|=\beta$, lebo
je to obvodový uhol nad tetivou $PQ$ v kružnici $l$ a body $B,C$ ležia
na vonkajšom oblúku $PQ_l$. Zo súčtu veľkostí vnútorných uhlov
trojuholníka $MQB$ vieme, že $$\begin{equation*}
    |\measuredangle MQB|=180^{\circ}-|\measuredangle QMB|-|\measuredangle QBM|=180^{\circ}-|\measuredangle QMP|-|\measuredangle QBP|=180^{\circ}-\alpha-\beta.
\end{equation*}$$ Podobne zo súčtu veľkostí vnútorných uhlov
trojuholníka $MPC$ vieme, že $$\begin{equation*}
     |\measuredangle MPC|=180^{\circ}-|\measuredangle PMC|-|\measuredangle PCM|=180^{\circ}-|\measuredangle PMQ|-|\measuredangle PCQ|=180^{\circ}-\alpha-\beta.
 
\end{equation*}$$ Zo súčtu vnútorných uhlov v štvoruholníku $MPXQ$
dostávame, že $$\begin{align*}
     |\measuredangle QXP|&=360^{\circ}-|\measuredangle XQM|-|\measuredangle QMP|-|\measuredangle MPX|=360^{\circ}-(180^{\circ}-|\measuredangle BQM|)-|\measuredangle QMP|-(180^{\circ}-|\measuredangle MPC|)=\\&=360^{\circ}-(\alpha+\beta)-(180^{\circ}-\alpha)-(\alpha+\beta)=180^{\circ}-\alpha-2\beta.
 
\end{align*}$$ Získavame, že
$|\measuredangle QXP|=180^{\circ}-\alpha-2\beta$, čo je hodnota, ktorá
nie je závislá na polohe bodu $M$, ale len na polohe kružníc $k,l$. Tým
sme aj pre túto konfiguráciu dokázali prvú časť zadania.

Predpokladajme teda, že bod $X$ leží na kružnici $k$. Potom je
štvoruholník $MPXQ$ tetivový, a teda
$|\measuredangle MQX|+|\measuredangle MPX|=180^{\circ}$. Z toho vyplýva,
že: $$\begin{align*}
     \alpha+\beta+\alpha+\beta&=180^{\circ},\\
     2\cdot(\alpha+\beta)&=180^{\circ},\\
     \alpha+\beta&=90^{\circ}.
 
\end{align*}$$ Keďže uhol $\measuredangle MQX$ je susedný uhol s uhlom
$\measuredangle MQB$, tak dostávame, že platí
$|\measuredangle MQB|=|\measuredangle BQC|=180^{\circ}-(\alpha+\beta)=180^{\circ}-\alpha-\beta$.
A teda je uhol $\measuredangle BQC$ pravý, z čoho vyplýva, že tetiva
$BC$, nad ktorou je tento uhol obvodovým uhlom, je priemer kružnice $l$.
Tým sme dokázali pre túto konfiguráciu aj druhú časť zadania.

Vyššie sme pre všetky konfigurácie dokázali vlastnosti zo zadania, a
teda sme vyriešili celú úlohu.

Alternatívne sa dala úloha riešiť za pomoci orientovaných uhlov, čo by
nám umožnilo vyhnúť sa rozpisovaniu všetkých konfigurácií.

### Poznámka {#poznámka .unnumbered}

Viacerí z vás ste si správne všimli, že priamky $QB$ a $PC$ môžu byť v
posledných dvoch konfiguráciách (pre $\alpha+2\beta=180^\circ$)
rovnobežné, a teda nám nevzniká bod $X$. V zadaní sme však zabudli
napísať, že týmto okrajovým prípadom sa nemáte venovať, keďže v nich
skúmané tvrdenie vlastne vôbec nedávalo zmysel. Za chybu sa
ospravedlňujeme.
",8
f08106faf20252b5,kms,"Dante nemal čas vypĺňať súdne dokumenty, lebo ho čakala nočná nasáľačka.
Revolver mal pripravený na najhoršie a jeho kokosáky ho ťažili v
kapsách. Ako kráčal ulicou, zniesol sa pred neho muž s mechanickými
krídlami a vyhŕkol: zavrčal Dante.

Štváč Ernest uteká pred $62$ policajtmi, ktorí ho prenasledujú po
leteckej sieti USA. V USA je $2020$ letísk, pričom medzi niektorými
dvojicami letísk sú obojsmerné letecké spojenia. Každé spojenie spája
práve dve letiská a medzi každými dvoma letiskami sa dá prepraviť
využitím najviac dvoch leteckých spojov.

Počas prvého dňa sa $62$ policajtov ľubovoľne rozmiestni po letiskách v
USA, kľudne aj viacerí na to isté letisko. Potom cez prvú noc na
niektoré letisko pricestuje Štváč Ernest, podľa svojej voľby. Po celý
čas (teda už aj v prvú noc) majú Ernest aj prenasledovatelia informácie
o polohách všetkých zúčastnených. Každý deň sa môže (ale aj nemusí)
každý prenasledovateľ presunúť pomocou jedného leteckého spojenia z jeho
letiska do nejakého iného letiska. Každú noc sa môže (ale nemusí) Štváč
Ernest presunúť na iné letisko pomocou jedného leteckého spojenia. Ak sa
nejaký policajt nachádza na letisku naraz so Štváčom Ernestom (je jedno
či cez deň alebo v noci), Štváč Ernest je okamžite zatknutý. Dokážu
policajti zatknúť Štváča Ernesta bez ohľadu na jeho stratégiu cestovania
a bez ohľadu na to, ako vyzerajú letecké spojenia medzi letiskami v USA?
","Ernest sa nechce vo svojom ťahu skončiť na letisku, ktoré je susedné s
policajtom. Ak áno, tak cez deň sa ten policajt presunie na letisko kde
je Ernest a zatkne ho. Takže otázka je, či sa vie Ernest pohybovať tak,
že vždy bude aspoň na dva lety od každého policajta.

Ďalšie pozorovanie je, že keď je Ernest na letisku $E$ s najviac
(vrátane) $62$ susednými letiskami, tak sa policajti vedia cez deň
presunúť tak, že každý je v jednom z týchto susedov alebo jeho okolí --
pretože z ľubovoľného letiska sa vedia dostať do suseda $E$ najviac s
dvoma letmi. To znamená, že buď by sa Ernest dostal vo svojom ťahu do
letiska, v ktorom je policajt alebo do letiska, vedľa ktorého je
policajt. Takže Ernest môže len sedieť a čakať kým ho druhý deň nezatknú
alebo ho neobkolesia.

Ak máme letisko s aspoň $63$ vrcholmi, tak do neho postavíme policajta a
nech sa nehýbe. Teda pohnúť sa môže, ak by mal na susednom letisku
Ernesta. Takto efektívne pokryjeme $64$ letísk. Prestaneme ich uvažovať
ako možnosti kam Ernest môže cestovať, zostane nám teda $2020-64=1956$
letísk kam Ernest môže cestovať a $61$ policajtov na pokrytie. Teraz ak
Ernest je na letisku s najviac $61$ susedmi (v novej letiskovej sieti),
tak ho policajti vedia podobne dolapiť na najviac dva ťahy, takže sa
musí nachádzať na letisku, ktoré má aspoň $62$ susedov. Ale tak na to
letisko posadíme policajta, a preto Ernestovi odoberieme ďalších $63$
možností kam cestovať. Takto budeme pokračovať.

Postupne ak sme už rozostavili $k$ policajtov do letísk s aspoň $63-i$
linkami ($i$ od $0$ po $k-1$), tak ak je Ernest na letisku s najviac
$63-k-1$ susedmi, tak ho vieme na tri ťahy chytiť (podobný argument ako
hore) alebo je to letisko s aspoň $63-k$ linkami a tam umiestnime
policajta.

Dostaneme súčet $64+63+62+\dots+3 = 2077$ letísk, na ktoré Ernest nemôže
cestovať. Čo je viac ako $2020$, a preto vieme Ernesta zatknúť.
",9
cd4b4452e07af461,kms,"Maťko úplne vysmädol a zmocnila sa ho ohromná túžba napiť sa. Zobral
svoje nádoby a posnažil sa nabrať do nich čo najviac vodičky. Maťkove
nádoby však majú veľmi neobvyklý tvar, takže to nebolo vôbec jednoduché.

Máme dva kužele s polomerom podstavy $3$ a výškou $8$. Ich osi symetrie
zvierajú pravý uhol a pretínajú sa v bode, ktorý leží vnútri oboch
kužeľov vo vzdialenosti $3$ od základne každého kužeľu. Guľa s polomerom
$r$ leží vnútri oboch kužeľov. Nájdite najväčšiu možnú hodnotu $r$.
","V zadaní na nás čakala trojrozmerná dvojhlavá chmára. My sa jej však
nezľakneme. Môžeme si rýchlo všimnúť, že veľa jej častí je rotačne
súmerných, čo s výhodou využijeme v náš prospech. S trojrozmernými
chmárami sa zapasí vcelku ťažko, tak by sme ju radi dostali na papier.
Pamätajúc na jej súmernosti si zvoľme rovinu, v ktorej sa nachádzajú obe
osi súmernosti kužeľov, a porazme chmáru v nej. Takže sa nám kužele
zmenili na trojuholníky, ktorých podstavy sú na seba kolmé a zdieľajú
jediný bod (lebo osi súmernosti kužeľov boli na seba kolmé a ich
priesečník bol vzdialený od podstáv $3$, čo je aj polomer podstavy).
Označme ho $A$. Teraz sa môžeme pustiť do poriadneho boja.

### Najväčšia kružnica bude mať stred na priesečníku osí

Najprv najväčšia kružnica, ktorá sa dá vpísať chmáre do brucha (oblasti,
ktorá patrí obom jej kužeľom) má stred v priesečníku osí súmernosti $E$,
čo si ukážeme nižšie.

Keď chmáre zmeriame brucho, zistíme, že to je deltoid[^1] ($AFGH$). Je
to pekne vidieť zo súmernosti podľa osi $AG$, vďaka tomu $|AF|=|AH|$ a
$|FG|=|HG|$. Deltoidu vieme vpísať práve jednu kružnicu, lebo je
dotyčnicový ($|AF| + |GH| = |AH| + |FG|$, každý štvoruholník, ktorého
súčty protiľahlých strán sú rovnaké, je dotyčnicový, skúste si to sami
rozmyslieť).

Začnime s jednoduchšou situáciou -- budeme sa tváriť, že nemáme stranu
$GH$. Ostal nám trojuholník $AFC$, pre ktorý chceme nájsť najväčšiu
kružnicu, ktorá sa do neho zmestí. Je známe, že pre trojuholník to je
kružnica vpísaná. Keď máme vpísanú kružnicu, vráťme späť stranu $GH$.
Dostali sme deltoid, ktorý je menší ako pôvodný trojuholník, teda nebude
sa mu dať vpísať väčšia kružnica. Nakoniec ak sa kružnica už dotýka
troch strán deltoidu, ($AF$, $FG$, $AH$), tak jej stred leží na osiach
uhlov $AFG$ a $FAH$. Na nich leží aj stred kružnice deltoidu vpísanej.
Obe kružnice majú teda rovnaký stred a zároveň sa dotýkajú rovnakej
strany $AH$, tak to už nemôže dopadnúť inak, ako že budú zhodné.

Teraz už ľahko nahliadneme, že vďaka tomu, že naša kružnica sa dotýka
úsečky $GF$, tak sa dotýka aj úsečky $BC$ a vďaka tomu, že sa dotýka
úsečky $AH$, tak sa bude primykať aj k úsečke $AC$. Vzdialenosť stredu
od oboch priamok je vďaka tomu rovnaká a stred bude na osi uhla $ACB$.
Analogicky pre uhol $DEA$. Yes, tak sme sa chmáre konečne dostali pod
kožu.

### To už sa dáko ubije

Keď teraz vieme, že vpisujeme kružnicu do prieniku rovnoramenných
trojuholníkov, a ešte k tomu, že jej stred je v priesečníku ich osí
súmernosti, stačí nám chmáru nejak dorátať do úspešného konca. Existuje
na to viacero spôsobov, tu si ukážeme výpočet cez podobnosť
trojuholníkov a Pytagorovu vetu (čo je, technicky vzaté, tiež len
podobnosť trojuholníkov).

Označme si trojuholníky a kružnicu tak ako na obrázku, $T$ je bod dotyku
kružnice so stranou $AE$ a $S$ je stred kružnice. Priamka $QE$ je os
súmernosti trojuholníka $ADE$, a teda je kolmá na stranu $AD$. Pozrime
sa na trojuholníky $AEQ$ a $SET$. Majú spoločný uhol pri vrchole $E$ a
tiež každý má jeden pravý uhol -- väčší trojuholník ho má pri vrchole
$Q$ a menší pri vrchole $T$ (to je bod dotyku kružnice s $AE$, a teda
$AE$ je kolmá na polomer $ST$). Na základe toho vieme povedať, že sú
podobné. Teraz využijeme známe vzdialenosti a dorátame z nich polomer
kružnice. Zo zadania vieme, že $$\begin{align*}
    &|AQ|=|QS|=3, \\
    &|QE|=8, \\
    &|SE|=|QE|-|QS|=8-3=5.
\end{align*}$$

Teraz nám stačí si vybrať správne rovnosti z tých, ktoré nám ponúka
podobnosť trojuholníkov. Zvoľme napríklad
$$\frac{|ST|}{|SE|}=\frac{|AQ|}{|AE|}.$$ Odkiaľ môžeme vyjadriť polomer
kružnice $ST$ ako $$r=|ST|=|SE|\cdot\frac{|AQ|}{|AE|}$$ a máme hotovo.
\...ojha! Chýba nám veľkosť strany $AE$. Tú ale vieme veľmi ľahko
zrátať, keďže trojuholník $AQE$ je pravouhlý a poznáme jeho obe odvesny.
Máme teda $$|AE|=\sqrt{3^2+8^2}=\sqrt{73}.$$ Dosadíme do vzťahu pre $r$
a máme výsledok $$r=5\cdot\frac{3}{\sqrt{73}}=\frac{15}{\sqrt{73}}.$$

Našli sme najväčšiu kružnicu, ktorá sa zmestí do brucha dvojrozmernej
chmáry. Ako nám to pomôže s chmárou trojrozmernou? Roztočme jeden
trojuholník podľa jeho osi. Dostali sme kužeľ s guľou vnútri. Táto guľa
určite z neho nevytŕča, pretože v každom momente otáčania kružnica z
trojuholníka nevytŕčala. V tomto kuželi guľa nie je najväčšia možná, je
však najväčšia možná spomedzi tých, ktoré sa zmestia do kužeľa a
rovnoramenného trojuholníka, ktorý sme ešte nezrotovali. Ostáva nám ešte
zistiť, či nám nevytŕča z druhého kužeľa. Ajhľa, keď zrotujeme druhý
kužeľ okolo jeho osi, v každom momente sa bude gule dotýkať, takže z nej
nikde trčať nebude. Dostali sme presne to, čo sme chceli -- skrotili sme
chmáru.

[^1]: <https://sk.wikipedia.org/wiki/Deltoid>
",4
0821f4207ff69970,kms,"Zistite, koľko rôznych štvorciferných čísel možno napísať pomocou cifier
$1$, $2$, $\ldots$, $8$, ak majú byť všetky cifry v čísle navzájom rôzne
a všetky zostavené čísla majú byť deliteľné deviatimi.
","Našou úlohou je zistiť, koľko je štvorciferných čísel zložených z cifier
1, 2, ..., 8, ktoré majú všetky cifry rôzne a sú deliteľné deviatimi.
Jednou z možností by bolo vypísať ich všetky a potom zrátať ich počet,
ale to je pomerne zdĺhavé a mohli by sme sa pri tom pomýliť. Preto úlohu
budeme riešiť inak. Ako prvé si uvedomíme, aký spoločný znak majú všetky
čísla deliteľné deviatimi. Vieme, že číslo je deliteľné deviatimi práve
vtedy, keď je jeho ciferný súčet deliteľný deviatimi (skúste dokázať).
To znamená, že z cifier 1, 2, ..., 8 sa snažíme vyrobiť štvorciferné
čísla, ktorých ciferný súčet je 9, 18, 27, ... Ľahko sa dá nahliadnuť,
že ďalej má zmysel uvažovať len ciferný súčet 18, keďže minimálny
ciferný súčet takýchto štvorciferných čísel je $1+2+3+4=10$ a maximálny
je $5+6+7+8=26$. Predstavme si, že sme našli nejaké štvorciferné číslo
deliteľné deviatimi, ktoré má všetky cifry nenulové a rôzne. Napríklad
číslo 1278 je takéto. Skúsme teraz vyriešiť otázku, koľko ďalších
štvorciferných čísel s rovnakými ciframi (1, 2, 7, 8) vieme z neho
vyrobiť. Odpoveď je 23, lebo dokopy z čísel 1, 2, 7, 8 vieme vyrobiť 24
rôznych štvorciferných čísel (premyslite si to). Preto sa naša úloha
zredukovala na nájdenie všetkých takých štvoríc čísel, ktoré sú navzájom
rôzne a ich súčet je 18. Keď budeme vedieť, koľko takýchto štvoríc je
(označme tento počet $n$), tak počet čísel, ktorý sa snažíme zistiť, je
$24\cdot n$. Takže teraz systematicky vypíšeme všetky takéto štvorice
čísel. Je ich osem: 1278, 1368, 1467, 1458, 2367, 2358, 2457, 3456. Pri
vypisovaní možností je dobré spraviť si systém, lebo keby sme to
vypisovali náhodne, ľahko nám nejaká možnosť unikne alebo niektorú
napíšeme viackrát (skúste nájsť systém v našom vypísaní možností a
skúste vypísať možnosti od najväčšieho čísla 8721). Teraz, keď vieme, že
počet rôznych štvoríc je 8, tak celkový počet čísel je, ako sme už
vyššie odôvodnili, $24\cdot 8$. Teda počet čísel, ktoré sú zložené z
cifier 1, 2, ..., 8, majú všetky cifry rôzne a sú deliteľné deviatimi,
je 192.
",2
1e1e6ed6e3380a31,kms,"Napili sme sa a opäť vyrazili na cestu. Po čase $t$ sa však Jubilár
Bangle začal sťažovať, že vraj mu Matrodej šliape na päty, tak sme dali
Jubilára na posledné miesto v zástupe, nech nás nebrzdí. Po chvíli však
opäť vrieskal, že mu niekto šliape na päty. Otočili sme sa a zhrozene
sme sledovali, ako na Jubilára zaútočil hrozivý všeobecný trojuholník,
kráľ dvojrozmerných planárnych útvarov. Zahnať ho môže iba rýchly dôkaz.

Máme ostrouhlý trojuholník $ABC$. Označme $E, F$ postupne päty výšok na
strany $BC$ a $AC$. Nech $M,\, N$ sú postupne stredy úsečiek $BE,\, AF$.
Cez bod $M$ vedieme priamku $p$ kolmú na $AC$ a cez $N$ priamku $q$
kolmú na $BC$. Priesečník $p$ a $q$ označíme $P$. Dokážte, že $P$ je
stredom úsečky $EF$.
","Tento vzorák si môžete pozrieť aj vo videopodobe:
<https://youtu.be/wO84uneceV4>

V úlohách, kde vystupujú stredy strán sa oplatí hľadať stredné priečky
trojuholníkov. (Stredná priečka je úsečka spájajúca stredy dvoch strán
trojuholníka a z podobnosti trojuholníkov platí, že je rovnobežná s
treťou stranou.) To spravíme aj v tomto riešení. Označme si priesečník
výšok $AE$ a $BF$ ako $Q$, priesečník priamok $p$ a $QE$ ako $X$ a
priesečník priamok $q$ a $FQ$ ako $Y$.

Priamka $p$ je rovnobežná s úsečkou $BQ$, lebo obe sú kolmé na stranu
$AC$. Navyše priamka $p$ prechádza stredom úsečky $BE$. Preto $MX$ je
stredná priečka trojuholníka $BEQ$, a tak bod $X$ je v strede úsečky
$QE$. Z rovnakého dôvodu je $NY$ strednou priečkou trojuholníka $AFQ$ a
bod $Y$ je stredom úsečky $QF$. V trojuholníku $QEF$ tiež priamka $p$
prechádza stredom strany $QE$ a je rovnobežná so stranou $FQ$. Takže
priamka $p$ tvorí tiež strednú priečku v trojuholníku $QEF$ a z
rovnakého dôvodu aj priamka $q$. O stredných priečkach vieme, že sa
pretínajú v strede tretej strany $EF$. A keďže priesečník priamok $p$ a
$q$ je práve bod $P$, tak bod $P$ musí byť stredom strany $EF$. Tým sme
ukázali, čo sme mali.

### Iné riešenie

Ukážeme si ešte riešenie, ktoré nevyužíva stredné priečky. Obzvlášť, keď
máme zadané stredy strán, tak nám vedia pomôcť zhodné, príp. podobné
trojuholníky. Preto budeme také hľadať.

Na začiatok ukážeme, že bod $X$ je stredom úsečky $QE$. Trojuholníky
$EXM$ a $EQB$ sú vďaka rovnobežnosti $p$ a $QB$ podobné podľa vety $uu$.
Ich koeficient podobnosti je $|EM|/|EB| = 1/2$, preto $|EX| = |EQ|/2$. Z
rovnakého dôvodu je aj $Y$ stred $FQ$.

Z toho, že $p \parallel FB$ a $q \parallel AE$, dostávame vďaka
súhlasným uhlom
$|\sphericalangle FYP| = |\sphericalangle YQX| = |\sphericalangle PXE|$.
Ďalej máme aj to, že $XPYQ$ je rovnobežník. Z toho dostávame
$|PX| = |YQ| = |FY|$ a $|YP| = |QX| = |XE|$. Preto sú trojuholníky $FYP$
a $PXE$ zhodné podľa vety $sus$. Tým sme dokázali, že $|FP| = |PE|$.
Pozor, ešte nie sme hotoví. Zatiaľ vieme len, že bod $P$ je na osi
úsečky $EF$.

Ešte musíme ukázať, že bod $P$ leží na úsečke $EF$. Najjednoduchším
spôsobom je ukázať, že $|\sphericalangle FPE| = 180^\circ$. Vieme, že
$|\sphericalangle YPX| = |\sphericalangle PYF|$ (striedavé uhly) a
$|\sphericalangle XPE| = |\sphericalangle YFP|$ (zhodnosť
trojuholníkov). Preto dostávame
$$|\sphericalangle FPE| = |\sphericalangle FPY| + |\sphericalangle YPX| + |\sphericalangle XPE| = |\sphericalangle FPY| + |\sphericalangle PYF| + |\sphericalangle YFP| = 180^\circ,$$
čím je náš dôkaz hotový.

### Častá chyba pri riešení

Pri riešení takýchto typov úloh sa dá ľahko spraviť závažná chyba. Táto
chyba sa vie zrodiť už hneď pri nakreslení obrázka. Je prirodzené si do
obrázku nakresliť priamky $p$, $q$ a úsečku $EF$ -- veď o týchto
útvaroch máme niečo ukazovať. Ak ich však nakreslíme do obrázku tak, že
sa nám všetky pretnú v bode $P$, tak si koledujeme o chybu. Túto
informáciu totiž v zadaní nemáme. O bode $P$ vieme iba to, že je
priesečníkom priamok $p$ a $q$. Na úsečke $EF$, tak vôbec nemusí ležať.
Samotný obrázok ešte nie je chybou, avšak ľahko nás môže k chybe
naviesť. Napr. môžeme unáhlene tvrdiť, že trojuholníky $MPE$ a $BFE$ sú
podobné podľa vety $uu$, lebo
$|\sphericalangle EMP| = |\sphericalangle EBF|$ a
$|\sphericalangle EPM| = |\sphericalangle EFB|$. O uhloch $EPM$ a $EFB$
však nevieme na začiatku riešenia povedať, že sú súhlasné, lebo $P$
nemusí ležať na úsečke $EF$.

### Ako správne pristupovať k takýmto úlohám

Ako si teda nakresliť obrázok správne? Obzvlášť v takých úlohách, kde
máme ukazovať, že nejaký bod splýva s iným bodom alebo že tri útvary
(priamky, kružnice, ...) prechádzajú jedným bodom? Dobrým základom je
nenakresliť do obrázku to, čo chceme dokazovať. Jeden spôsob je, že by
sme si nakreslili bod $P$ mimo úsečky $EF$ a priamky $p$ a $q$ by nám
preťali úsečky v dvoch rôznych bodoch, povedzme $P_1$ a $P_2$. V riešení
by sme mohli napríklad ukázať, že bod $P_1$ musí ležať v strede úsečky
$EF$ (cez stredné priečky alebo cez podobné trojuholníky $EP_1M$ a
$EFB$). Podobne by sme aj o bode $P_2$ ukázali, že je v strede $EF$. Tým
ukážeme, že oba body sú totožné a sú totožné aj s bodom $P$.

V našom riešení sme si do náčrtu nenakreslili úsečku $EF$ a hľadali sme
vlastnosti bodu $P$, resp. skôr priamok $p$, $q$, ktoré nám prezradia,
že bod $P$ bude musieť ležať na úsečke $EF$. Takýto postup môžeme použiť
aj pri veľmi podobných úlohách, kde máme ukázať, že nejaké tri
geometrické útvary prechádzajú jedným bodom: Zoberieme priesečník dvoch
útvarov, pomenujeme si ho (napr. $X$) a ukážeme, že ním prechádza aj
tretí útvar. Do obrázku si pritom zaznačíme len prvé dva útvary. Príp.
ak chceme tretí, tak môžeme si ho dať mimo bod $X$, no netreba obrázok
zahlcovať čiarami.

Správna voľba dvoch útvarov, ktorými definujeme priesečník $X$ vie byť
niekedy dôležitá. V niektorých úlohách nám vie výrazne uľahčiť riešenie.
Na precvičenie tohto prístupu si môžete dokázať veľmi užitočné tvrdenie:
*Dokážte, že v nie rovnoramennom trojuholníku $ABC$ sa os strany $AB$ a
os uhla $ACB$ pretínajú na opísanej kružnici.* Jej riešenie môžete nájsť
na strane 30 Zbierky KMS.[^1]

[^1]: Zbierku KMS nájdete na <https://kms.sk/zbierka/>.
",3
0b34a9134ce21618,kms,"„Ser Pepper!"" kričal zadychčaný muž texaským dialektom, Sgt. Pepper
neváhal. Povedal jeho povestné nasadol na koňa a vybral sa za kovbojom.
Až dorazili na miesto činu a prisvietili si svojimi fakľami, odkryl sa
im takýto obraz:

Nech $ABCD$ je tetivový štvoruholník, pre ktorý platí
$|DA| < |AB| = |BC| < |CD|$. Body $E$ a $F$ sú postupne zvolené na
stranách $CD$ a $AB$ tak, že priamky $BE$ a $AC$ sú na seba kolmé a
priamky $EF$ a $BC$ sú rovnobežné. Dokážte, že $|FB| = |FD|$.
","Napriek tomu, že úloha bola zaradená ako ôsma, jej riešenie si vyžaduje
iba tie najzákladnejšie vedomosti a ich aplikácia je relatívne
priamočiara. Dalo by sa povedať, že na vyriešenie tejto úlohy je
potrebné . Ak ste túto úlohu nevyriešili, odporúčam vám venovať tomuto
vzoráku plnú pozornosť a snažiť sa odniesť si čo najviac princípov.

Najpriamočiarejší spôsob, ako ukázať, že dĺžky dvoch úsečiek
stretávajúcich sa v jednom bode sú rovnaké, je jednoducho ukázať, že
trojuholník vytvorený týmito dvomi úsečkami je rovnoramenný. Naším
cieľom je ukázať rovnoramennosť trojuholníka $BDF$. Najjednoduchšie sa
to dá tak, že ukážeme rovnosť
$|\sphericalangle{BDF}|=|\sphericalangle{DBF}|$. Uhol ${DBF}$ je vďaka
vete o obvodových uhloch rovný uhlu ${ACE}$. Priamo zo zadania tiež máme
rovnosť uhlov ${BAC}$ a ${BCA}$ a opäť, použitím vety o obvodových
uhloch tiež ${BDC}$.

Teraz už budeme musieť trochu pohútať. Šikovné geometrické oko si hneď
všimne, že nakoľko strana $EF$ je rovnobežná so stranou $BC$, musí byť
štvoruholník $AFED$ tetivový. To vidno napríklad tak, že uhol ${FED}$ je
rovnako veľký ako ${BCD}$ (z rovnobežnosti), a teda je rovný
$180^\circ-|\sphericalangle{FAD}|$, z čoho už tetivovosť, podľa známeho
a dôležitého tvrdenia o protiľahlých uhloch v tetivovom štvoruholníku,
vyplýva.

To nás motivuje dokresliť aj stranu $AE$, aby sme mohli plne využívať
obvodové uhly aj v štvoruholníku $AFED$. Teraz vieme preniesť náš
dôležitý uhol ${FDB}$ na uhol ${CAE}$. Toto nevyplýva priamo použitím
obvodových uhlov, ale až dopočítaním z rovnosti uhlov ${FDE}$ a ${FAE}$
po odpočítaní identických uhlov ${BAC}$ a ${BDC}$.

Vidíme, že ak majú byť rovnaké uhly ${FDB}$ a ${FBD}$, potom sme práve
vyuhlili, že aj uhly ${CAE}$ a ${ACE}$ by boli rovnaké (a naopak, z
rovnakosti týchto dvoch uhlov spätne vyplýva aj rovnakosť našich
pôvodných). Teda trojuholník $ACE$ musí byť rovnoramenný. Teda $E$ musí
ležať na osi strany $AC$. Ale keďže priamka $BE$ bola definovaná ako
kolmica z $B$ na $AC$ a $ABC$ je rovnoramenný trojuholník, $BE$ musí byť
os strany $AC$.
",8
9c18d8fd71a5fe0c,kms,"Miško bol celý nešťastný, lebo termín skúšky z analýzy sa neoddialiteľne
blížil. Takže vedel, že mu neostáva nič iné, než sa úporne učiť. Preto
mal celý čas otvorenú Geogebru a vymýšľal si úlohy, keď tu zrazu dostal
super nápad, s ktorým sa ihneď išiel pochváliť svojim žirafkám.

Je daný ostrouhlý trojuholník $ABC$ s ortocentrom $H$ a so stredom
kružnice opísanej $O$. Označme $O_A$, $O_B$ a $O_C$ body, ktoré
dostaneme preklopením $O$ postupne podľa strán $BC$, $AC$ a $AB$.
Označme $P$, $Q$, $R$ postupne priesečníky $HO_A\cap BC$, $HO_B \cap AC$
a $HO_C \cap AB$. Dokážte, že priesečníky $BC\cap RQ$, $AC \cap PR$ a
$AB \cap PQ$ ležia na priamke.
","
",10
8a235b79f257851b,kms,"Ďalší večer si ježibabka s Bezzubým vytiahli dosku na pečenie, ktorá
mala z druhej strany štvorčekovú sieť. Keď ježibabu omrzelo vaľkanie
cesta či vykrajovanie, hrali na nej rôzne hry. Dnes sa rozhodli
pre sudoku pre dvoch.

Ježibabka a Bezzubý hrajú hru na tabuľke $n \times n$, ktorá je na
začiatku prázdna. V každom ťahu môže hráč na voľné políčko tabuľky
napísať jedno celé číslo od $1$ do $n$, ak v danom riadku ani stĺpci
ešte toto číslo nie je (ako v sudoku). Hráč, ktorý nemôže vykonať ťah,
prehráva. V závislosti od čísla $n$ určte, ktorý hráč má víťaznú
stratégiu.
","Pri hľadaní víťazných stratégií v hrách, ktoré sú podobné tejto, sa
obvykle hodí nájsť stratégiu pre jedného hráča takú, že má odpoveď na
ľubovoľný ťah súpera. Teda to, čo káže stratégia hráčovi urobiť, záleží
práve na poslednom ťahu súpera. Keď hráč bude mať odpoveď na ľubovoľný
ťah, nemôže sa mu stať, že prehrá (pretože táto odpoveď je ťah, ktorý
vie vykonať). Táto stratégia obvykle urobí ťah, ktorý je nejakým
spôsobom symetrický voči ťahu súpera, je nejakým jeho odzrkadlením.

Pri tabuľke $n \times n$ sa ponúka hrať na políčko, ktoré je stredovo
súmerné s políčkom, na ktoré hral súper. Toto má tú peknú vlastnosť, že
ak je políčko $A$ zviazané s políčkom $B$, tak aj políčko $B$ je
zviazané s políčkom $A$.

Ak je $n$ nepárne, tak existuje stredné políčko, ktoré je súmerné samé
so sebou, pri párnom $n$ žiadne také políčko neexistuje. Rozlíšime teda
prípady podľa parity $n$.

### Párny rozmer tabuľky {#párny-rozmer-tabuľky .unnumbered}

Stratégia pre párne $n$ je pomerne jednoduchá. Hráč zahrá také isté
číslo ako hráč pred ním, ale na stredovo súmerné políčko. Bude to teda
víťazná stratégia pre druhého (nezačínajúceho) hráča. Potrebujeme však
ukázať, že takýto ťah je vždy platný (podľa pravidiel).

Pred ťahom prvého hráča je tabuľka vždy stredovo súmerná, čo sa voľných
políčok aj čísel týka. Na začiatku pri prázdnej tabuľke to platí, potom
vždy prvý hráč zaplní nejaké políčko, ktorého stredovo súmerné políčko
nie je zaplnené (ak by bolo, bolo by aj vybrané políčko už plné). Druhý
hráč následne zaplní s ním stredovo súmerné políčko (ktoré je
jednoznačne určené) rovnakým číslom a tabuľka je opäť stredovo súmerná.

Toto číslo určite môže byť druhým hráčom umiestnené, pretože ak by sa už
v danom riadku alebo stĺpci vyskytovalo, zo symetrie tabuľky sa muselo
vyskytovať aj v stredovo súmernom riadku, resp. stĺpci, a teda by
bránilo prvému hráčovi zapísať ho.

Pritom druhý hráč nemôže byť zablokovaný práve vykonaným ťahom prvého,
pretože pri párnom $n$ je vždy stredovo súmerný riadok aj stĺpec iný než
pôvodný, a teda tento ťah ho nemal ako ovplyvniť.

### Nepárny rozmer tabuľky {#nepárny-rozmer-tabuľky .unnumbered}

Nech $n = 2k-1$ pre prirodzené číslo $k$. V tomto prípade ukážeme, že
vyhrá prvý hráč. V prvom ťahu zahrá číslo $k$ na prostredné políčko
(nemajúce stredovo súmernú dvojicu). V každom ďalšom ťahu odzrkadlí
zapísanie čísla $i$ druhým hráčom tak, že zapíše číslo $2k - i$ na
stredovo súmerné políčko.

Pred ťahom druhého hráča platí, že na každej dvojici stredovo súmerných
políčok sú buď čísla so súčtom $2k = n + 1$, alebo sú obe prázdne (platí
to aj pre stredové políčko, pretože $k+k=2k$). Pred jeho prvým ťahom to
naozaj platí. Potom vždy druhý hráč zapíše číslo $i$ na nejaké políčko,
ktorého stredovo súmerná dvojica je voľná a prvý hráč ju doplní číslom
$2k - i$, čím uvedená vlastnosť platí opäť (podobne ako pri párnom
rozmere).

Ak by prvý hráč nemohol umiestniť číslo $2k-i$, znamenalo by to, že už
číslo $2k-i$ v danom riadku, resp. stĺpci je. To by znamenalo, že v
stredovo súmernom riadku, resp. stĺpci už je (na s ním súmernom políčku)
číslo $i$, a teda ani druhý hráč nemohol zahrať $i$ na zvolené políčko.
Jediná možnosť, kedy by táto argumentácia neplatila, je, ak prvého hráča
blokuje práve vykonaný ťah druhého hráča. Na to by sa ale museli čísla
$i$ a $2k-i$ rovnať (aby sa blokovali) a po aplikovaní stredovej
súmernosti by muselo ísť stále o ten istý riadok/stĺpec, čiže by muselo
ísť o číslo $i = k$ v prostrednom riadku alebo stĺpci. To sme tam už ale
doplnili v špeciálnom prvom ťahu, takže ho nemohol práve zahrať druhý
hráč. Prvý hráč tak naozaj môže urobiť svoj súmerný ťah.

Pre párne $n$ má teda víťaznú stratégiu druhý hráč -- Bezzubý a pre
nepárne $n$ prvý hráč -- ježibabka.
",7
d592b5805b7bc1fd,kms,"Po tom, čo Magalhães úspešne unikol smrti v búrke, zastavil sa so svojou
flotilou na jednom tichomorskom ostrove. Námorníkov tam obzvlášť zaujali
cibetky, ktoré sa živili rôznymi druhmi kávovníkov. Chlapi neskôr
odpozorovali, že ostrovní domorodci jedia kávové zrná z jej trusu a
rozhodli sa to sami vyskúšať. Na ich veľké prekvapenie mali tieto zrná
rôznorodé chute podľa toho, z akého kávovníka práve cibetka jedla.

Cibetku si môžeme predstaviť ako takú funkciu
$f\!: \mathbb{N} \rightarrow \mathbb{R}$, že pre všetky prirodzené čísla
$n>1$ existuje prvočíslo $p$ také, že platí $p$ delí $n$ a
$$f(n)=f\left(\frac{n}{p}\right)-f(p).$$ Navyše platí
$$f(13^{2019})+f(17^{2020})+f(19^{2021})=2018.$$ Vypočítajte hodnotu
$$f(2019^{13})+f(2020^{17})+f(2021^{19}).$$
","Pri funkcionálnych rovniciach je dobré vyskúšať dosadiť si nejaké malé
čísla alebo špeciálne prípady. Vie to veľa povedať o správaní sa
hľadanej funkcie a jej vlastnostiach.

Špeciálnym prípadom by tu bolo napríklad, že $n$ je prvočíslo (podľa
zadania nemôžeme dosadiť $n=1$). Ak $n$ je prvočíslo, delí ho iba jedno
prvočíslo $p$, a platí $p=n$. Po dosadení do rovnice máme
$$\begin{align*}
f(n)&=f(1) - f(n), \\
f(n)&=\frac{f(1)}{2}=c,
\end{align*}$$ kde $c$ je nejaká konštanta, neskôr upresníme aká.

Predpokladajme $$n=p_{1}p_{2} \dots p_{k}\hspace{2pt},$$ pričom
$p_{1},p_{2},\dots,p_{k}$ sú (nie nutne rôzne) prvočísla. Nech $p$ je
ľubovoľné prvočíslo spĺňajúce
$$f(n) = f\left(\frac{n}{p}\right) - f(p).$$ Bez ujmy na všeobecnosti,
nech $p = p_{k}.$

Už vieme, že ak $k=1$, $f(n)=f(1) / 2$.\
Nech $k=2, n=p_{1}p_{2}$, potom $f(n)=f(p_{1}) - f(p_{2})=c-c=0$.\
Nech $k=3, n=p_{1}p_{2}p_{3}$, potom
$f(n)=f(p_{1}p_{2}) - f(p_{3})=0 - c=-c$.\
Nech $k=4, n=p_{1}p_{2}p_{3}p_{4}$, potom
$f(n)=f(p_{1}p_{2}p_{3}) - f(p_{4})=-c - c=-2c$.

Vyzerá to tak, že funkcia $f$ spĺňa $f(n)=-(k-2)c$. Toto dokážeme
indukciou podľa $k$.

Vieme, že pre $k=1$ to platí, nech to platí pre nejaké $k$. Potom nech
$n= p_{1} \dots p_{k}p_{k+1}$, s využitím indukčného predpokladu
$$f(n)=f(p_{1} \dots p_{k}p_{k+1})=f(p_{1} \dots p_{k}) - f(p_{k+1})=-(k-2)c-c=-(k-3)c,$$
teda tvrdenie platí.

Vieme
$$2018=f(13^{2019}) + f(17^{2020}) + f(19^{2021})=-2017c - 2018c - -2019c=-3 \cdot 2018c,$$
a teda $$c=-\frac{1}{3}.$$

Ďalej
$2019=3 \cdot 673,\ 2020=2^{2} \cdot 5 \cdot 101,\ 2021=43 \cdot 47$.
$$f(2019^{13}) + f(2020^{17}) + f(2021^{19})=-24c - 66c - 36c=-126c=42.$$

Úloha nebola ťažká, väčšina z vás ju vyriešila správne.
",8
3811546dbcbd5344,kms,"vystrel ku Kubkovi človek ruku na znak vďaky. Keď zapadli do ošumelej
krčmičky pod stanicou, vysvitlo, že tých misiek nebude len jedna či dve.

Na stole je viac ako $n^2$ misiek, kde $n$ je kladné celé číslo. Kubko
sa s Jótaróm rozhodol zahrať si hru o to, kto vychlípe poslednú misku so
šťavnatou rybou. Ako prvý bude chlípať Kubko a následne sa s Jótaróm
striedajú v ťahoch. Hráč na ťahu musí vychlípať $m$ misiek, pričom $m$
spĺňa jednu z nasledovných podmienok:

- $m = 1$.

- $1 < m < n$ a zároveň $m$ je prvočíslo.

- $m$ je násobkom čísla $n$.

Vyhráva ten, kto vychlípe špeciálnu poslednú misku[^1] so šťavnatou
rybou. Dokážte, že Kubko má víťaznú stratégiu.

[^1]: Podľa dávnej tradície však túto misku je možné vychlípať až ako
    poslednú, zo všetkých na stole. Preto sa tiež volá posledná miska.
","Stav hry medzi ťahmi je úplne popísateľný počtom misiek na stole a
hráčom na ťahu. Teda pozícia, do ktorej hráč svojim ťahom hru dostáva,
je popísaná iba jedným nezáporným celým číslom -- počtom misiek. Misiek
vždy, keď je na stole aspoň jedna, ubúda, takže hra sa musí skončiť za
nanajvýš toľko ťahov, koľko je na začiatku misiek, čo je konečne mnoho.

Vďaka tomu môžeme pozície rozdeliť na vyhrávajúce a prehrávajúce.
Vyhrávajúca pozícia je taká, že keď do nej potiahneme, tak vyhrávajúca
stratégia ostáva na našej strane -- vieme zaručene vyhrať. Nech $0$ je
vyhrávajúca pozícia. Ak z pozície existuje ťah do vyhrávajúcej pozície,
je prehrávajúca, inak je vyhrávajúca. Takéto rozdelenie je dobre
definované, pretože môžeme pozície prechádzať podľa počtu misiek
vzostupne.

Najprv si všimnime, že neexistujú dve vyhrávajúce pozície zhodujúce sa
vo zvyšku po delení počtu misiek číslom $n$. Ak by existovali, z tej s
vyšším počtom misiek by existoval ťah do tej s nižším (pretože rozdiel
medzi ich počtami je násobkom $n$), čo je spor s neexistenciou ťahu z
vyhrávajúcej pozície do vyhrávajúcej.

Predpokladajme, že počiatočná pozícia je vyhrávajúca. Nech počiatočný
počet misiek na stole je $kn+z$, kde $k$ je celé číslo a
$z\in\{1,2,\dots,n\}$. Keďže $kn+z>n^2$ a $n\geq z$, tak musí byť
$k>n-1$. Pozrime sa na $n$ pozícií s počtami misiek $k'n+z$ pre
$k'\in\{0,1,\dots,n-1\}$. Tieto počty sú nižšie než počiatočný počet
($k'\leq n-1<k$) o násobky $n$. To znamená, že do všetkých týchto
pozícií existujú ťahy z počiatočnej vyhrávajúcej, a teda sú
prehrávajúce.

Ťah tretieho typu z pozície s $k'n+z$ miskami vedie do prehrávajúcej
pozície, lebo všetky pozície s menej miskami s tým istým zvyškom modulo
$n$ sú prehrávajúce. Odtiaľ ide o ťah prvého alebo druhého typu. Ťah
druhého typu vždy znižuje počet misiek o menej než $n$. Ťah prvého typu
tiež, ak $n\not=1$. Pre $n=1$ však ťah o $m=1$ je zároveň ťahom o
násobok $n$, čiže vedie do prehrávajúcej pozície. To značí, že každý ťah
z $k'n+z$ vedie do prehrávajúcej pozície alebo znižuje počet misiek o
menej než $n$, čím vedie do pozície s počtom misiek vyšším než
$(k'-1)n+z$.

Každá pozícia $k'n+z$ je prehrávajúca, odkiaľ z nej musí jestvovať ťah
do vyhrávajúcej pozície. V zmysle predchádzajúceho odseku táto
vyhrávajúca pozícia musí mať viac než $(k'-1)n+z$ misiek, takže pre
každé $k'$ je medzi $(k'-1)n+z$ a $k'n+z$ vyhrávajúca pozícia. Tieto
rozsahy sa neprekrývajú, nuž pre $n$ rôznych $k'$ musí ísť o $n$ rôznych
vyhrávajúcich pozícií. Ani jedna z nich nedáva zvyšok $z$ po delení $n$,
pretože jediná vyhrávajúca pozícia s týmto zvyškom má $kn+z$ misiek. Z
Dirichletovho princípu potom medzi $n-1$ ostatnými zvyškami aspoň jeden
obsahuje viac než jednu z našich $n$ vyhrávajúcich pozícií, čo je v
spore s tým, čo sme si už dokázali.

Náš predpoklad musí byť nepravdivý a počiatočná pozícia je prehrávajúca.
Odtiaľ už dostávame vyhrávajúcu stratégiu pre začínajúceho Kubka: Vždy
potiahne do vyhrávajúcej pozície. Z takej je Jótaró nútený ťahať do
prehrávajúcej pozície. Napokon z takej pozície vždy jestvuje ťah do
vyhrávajúcej pozície, čo znamená, že Kubkovi sa ťahy neminú a neprehrá.
Po konečnom počte ťahov sa však hra musí skončiť. Vtedy Kubko vyhrá.
",8
1b5d36273fbee706,kms,"Dante si pobavene odpľul a vyrazil z domu. Pred prestrelkou je iste
potrebné si kúpiť kokosáky do bambitky. Zohol sa a prešiel cez skrytý
podchod medzi dvoma *avenues*. zavrčal, keď naňho spoza špinavých dverí
vykukol nie menej špinavý chlap. uškrnul sa Jerry a vstúpil do obchodu.
Dante si chce kúpiť náboje do dvoch bambitiek. Náboje skladuje vo
veľkých štvorcoch, preto by bol rád, keby aj počty nábojov boli
štvorcami prirodzených čísel. Dante má rád poriadok, preto by rád kúpil
oboch typov krabičiek rovnaký počet. Zaujímalo by ho však, aké má
možnosti.

Nájdite všetky kladné celé čísla $n$, pre ktoré sú obe čísla $12n - 119$
a $75n - 539$ druhými mocninami celých čísel (nie nutne rovnakých).
","Nech teda spomínané celé čísla sú $x,y>0$, tj$$\begin{align*}
12n-119 &= x^2, \\ 
75n-539 &= y^2.
\end{align*}$$Upravme si obe rovnice, aby pri $n$ bolo v oboch
rovniciach rovnaké číslo. Teda najjednoduchšie je, aby sme obe rovnice
vynásobili na číslo $\operatorname{nsn}(12,75)=300$. Dostávame
$$\begin{align*}
300n &= 25x^2 + 25\cdot 119,\\ 
300n&= 4y^2 + 4\cdot 539.
\end{align*}$$ Keď odpočítame rovnice navzájom, dostaneme
$$0=25x^2-4y^2+25\cdot 119-4\cdot 539.$$ Upravíme na súčin štvorcov
známou formulkou $a^2-b^2=(a+b)(a-b)$ a po vyčíslení súčinov dostaneme
$$\begin{align*}
0 &= (5x+2y)(5x-2y)+819.\\ 
\end{align*}$$ Teda finálne dostávame
$$(2y-5x)(5x+2y)=819=3\cdot 3\cdot 7\cdot 13.$$ Druhá zátvorka je
kladná, teda obidve musia byť kladné. Zjavne prvá zátvorka je menšia ako
druhá a musí nadobúdať hodnoty nejakého deliteľa čísla $819$. Dostávame
tak 6 možností, každú vyriešme zvlášť. Možnosti sú rozpísané v
nasledujúcej tabuľke.

  ---- ----- ----- -------
   1    819   820   409/5
   3    273   276    27
   7    117   124    11
   9    91    100   41/5
   13   63    76      5
   21   39    60     9/5
  ---- ----- ----- -------

Na výpočet stĺpcov tabuľky sme použili vzťahy
$$2y+5=\frac{819}{2y-5x},\qquad \qquad 4y=(2y-5x)+(2y+5x),\qquad \qquad x=\frac{\frac{4y}{2} - (2y-5x)}{5}.$$

Ďalšie možnosti už neexistujú, pretože ďalšie delitele čísla $819$,
ktoré môže nadobúdať zátvorka $(2y-5x)$ by boli väčšie ako zátvorka
$(2y+5x)$, čo nie je možné. Dostávame tak jediné tri vyhovujúce hodnoty
čo môže byť $x$ ($x$ musí byť celé!), a to $27,11,5$. Ak si tieto tri
hodnoty dosadíme do pôvodnej rovnice zo zadania, kde teda
$n=\frac{x^2+119}{12}$, dostaneme tak
$n=\frac{848}{12}, \frac{240}{12}, \frac{144}{12}$. Z týchto vychádzajú
celé iba posledné dve čísla $n=\frac{240}{12}=20$, a
$n=\frac{144}{12}=12$. Overíme si to aj na druhej rovnici, že to
vychádza: $75\cdot 20 - 539 = 961=31^2$, a možnosť pre $n=12$ vychádza
tiež $75\cdot 12 - 539 = 144=12^2$.

**Výsledok:** Rovniciam vyhovujú práve dve $n$, a to $n=20, n=12$.
",7
a7b596fb50e6517d,kms,"Dante pokrýval so svojou firmou okrajovú časť ekonomického záujmu. Mal
za úlohu riešiť problémy, ktoré sa občas v meste vyskytli. Matematické
problémy. Aj napriek nepočetnej cieľovej skupine sa mu darilo, pretože
jeho zákazníci boli zámožní a dobre mu platili. Napríklad taký admirál
Ulysses S. bol celkom grand. To znamená, že dobre platil. Nerád však za
muníciu, preto si zavolal Danteho agentúru, aby mu vyriešila tento
problém:

Na mori -- pozri obrázok -- sa nachádza na neznámom mieste loď tvaru
T-čka -- ako na obrázku -- pričom však môže byť ľubovoľne otočená. pýtal
sa admirál Ulysses S.,\
","Máme zistiť na koľko najmenej políčok musíme vystreliť, aby sme loď
zasiahli bez ohľadu na jej polohu. Poďme sa pozrieť na to, aké unikátne
pozície môže loď zaberať, teda také, ktoré sa neprekrývajú. Keďže naša
plocha má $16$ políčok a loď zaberá $4$, teda takýchto pozícií môže byť
najviac $4$.

Začnime v ľavom dolnom rohu. Na to aby sa časť loď nachádzala v rohu
musí byť plochá strana lode popri kraji mora. Máme na výber buď
horizontálne alebo vertikálne. Ale vertikálne nám nevyhovuje, lebo si
odrežeme dve políčka, použijeme horizontálnu (červená loď na obrázku).
Ak zrkadlovo zoberieme takúto pozíciu na druhej strane, jednoznačne
dostaneme aj tretiu aj štvrtú, ktoré sa nachádzajú medzi nimi. Dostaneme
takéto rozdelenie:

Pri tomto rozdelení vieme, že do každej farby musí padnúť minimálne
jedna strela, ak chceme mať istotu, že trafíme loď. Teda potrebujeme
minimálne štyri výstrely. Ale tá strela nemôže padnúť hocikam, ak chceme
trafiť na istotu ľubovoľnú loď. Každá loď je presne daná svojim špicom.
Ak vystrelíme do špicu každej našej zóny, tak ostanú nezasiahnuté len
pozície, kam sa nezmestí celá loď (prinajlepšom len loď bez špicu), teda
loď určite zasiahneme.
",2
95486ab396a38764,kms,"Vedúci KMSka sa vydali na výlet do čarokrásnych lesov. Vopred sa však
nedohodli na trase, a tak skupinka viac či menej nahnevaných vedúcich
začala stúpať do príliš strmého kopca. Nadmorská výška bola síce príliš
vysoká, no KMS vedúci si aj za takýchto okolností na nej všimli niečo
zaujímavé.

Koľko existuje rôznych štvorciferných čísel, ktorých prvé dvojčíslie je
zároveň aj ciferným súčtom?
","Najskôr si uvedomme, že prvé dvojčíslie štvorciferného čísla, môže byť
ľubovoľné číslo od $10$ do $99$. Ciferný súčet štvorciferného čísla však
môže byť najviac $9+9+9+9=36$, takže aj prvé dvojčíslie môže byť najviac
$36$. Preto prvá cifra môže byť najviac $3$. Z toho však dostávame, že
ciferný súčet môže byť najviac $3+9+9+9=30$. Súčet $30$ sa však dá
dosiahnuť jediným spôsobom ako $3+9+9+9$, kedy prvé dvojčíslie nie je
$30$, ale $39$. Takže najväčší možný ciferný súčet, ktorý môže spĺňať
podmienky zadania, je $29$. Čiže prvá cifra môže byť najviac $2$. Teda
máme len dve možnosti na prvú cifru -- $1$ alebo $2$.

Ďalej využijeme trochu aj symbolický zápis. Označme si cifry nášho
štvorciferného čísla postupne $a,\ b,\ c,\ d$, teda zápis nášho čísla v
desiatkovej sústave je $\overline{abcd}$. Hodnotu prvého dvojčíslia
vieme vyjadriť ako $10a+b$ a ciferný súčet zas ako $a+b+c+d$. Dáme tieto
dve čísla do rovnosti $$\begin{align}
    10a+b&=a+b+c+d, \nonumber \\
    9a&=c+d. \label{rovnica}
\end{align}$$

Rozoberieme dve možnosti, keď $a=1$ a $a=2$. (Všimnite si, že z rovnice
$\eqref{rovnica}$ sme mohli taktiež dostať odhad $a \leq 2$, lebo pravá
strana je najviac $9+9=18$, teda $a \leq 18/9=2$, čím sme mohli nahradiť
úvodnú úvahu.)

V prípade $a=1$ máme $c+d=9$. Za cifru $c$ môžeme zvoliť ľubovoľnú
hodnotu od $0$ do $9$ a cifru $d$ vždy vieme jednoznačne dopočítať ako
$d=9-c$, čo nám dáva $10$ možností. Cifry $a,\ c,\ d$ už máme určené,
ale cifra $b$, ktorá vypadla z rovnice, môže byť stále ľubovoľná, takže
pre každú z $10$ možností máme $10$ možností na cifru $b$. To je spolu
$100$ možností.

Keď $a=2$, máme $c+d=18$. To sa dá dosiahnuť jediným spôsobom, keď obe
cifry $c,\ d$ sú maximálne, $c=9,\ d=9$. Ostáva ľubovoľne zvoliť cifru
$b$, teda máme $10$ možností.

Dokopy existuje $110$ štvorciferných čísel, ktoré spĺňajú podmienky
zadania.
",1
b356bd09dd93ce9b,kms,"Dve dobré kamarátky Janka a Hanka si prvého septembra presne napoludnie
nastavili ručičkové hodinky na rovnaký (správny) čas. O niekoľko dní sa
znovu stretli a zistili, že Jankine hodinky sa každú hodinu ponáhľajú o
jednu sekundu a Hankine sa každú hodinu omeškajú o jeden a pol sekundy.
Zistite, o koľko hodín najbližšie od poludnia prvého septembra budú
hodinky oboch dievčat ukazovať rovnaký čas. Zistite tiež, o koľko hodín
budú najbližšie ukazovať naraz správny čas.
","Pozrime si poriadne zadanie nášho príkladu. Vieme, že Jankine hodinky sa
za každú hodinu posunú oproti reálnemu času o jednu sekundu dopredu.
Hankine sa za ten istý čas posunú o $1,5$ sekundy dozadu. Aký teda bude
rozdiel medzi časmi na hodinkách dievčat po uplynutí jednej hodiny?
$2,5$ sekundy. Po uplynutí druhej hodiny už bude tento rozdiel päť
sekúnd a s každou ďalšou hodinou bude narastať vždy o $2,5$ sekundy. Ako
veľmi musí tento rozdiel narásť, aby časy na oboch hodinkách boli
rovnaké? A dá sa to vôbec? Skúsme sa na to pozrieť.

Po jednom dni bude rozdiel na hodinkách jedna minúta ($24\cdot 2,5=60$).
Vtedy hodinky nebudú ukazovať ten istý čas. Ak budú jedny hodinky meškať
za druhými o hodinu, tiež nebudú ukazovať rovnaký čas. Aký je teda
najmenší možný rozdiel medzi časmi na hodinkách našich dievčat, pri
ktorom budú opäť ukazovať rovnaký čas? Áno, je to dvanásť hodín! (Kto
neverí, nech si nakreslí obrázok a zamyslí sa. Uverí!) Teraz je už úloha
jednoduchá -- vieme, že o jednu hodinu sa rozdiel medzi časmi na
hodinkách dievčat zväčší o $2,5$ sekundy a že potrebujeme, aby tento
rozdiel bol až dvanásť hodín, čo predstavuje $12 \cdot 3600$ sekúnd. To
znamená, že dievčatá budú mať na hodinkách rovnaký čas presne o
${12 \cdot 3600}/{2,5}=17280$ hodín.

Druhú časť úlohy teraz zvládneme v pohode. V okamihu, keď hodinky oboch
dievčat budú ukazovať čas presne, musí zároveň platiť, že ukazujú
rovnaký čas. To ale znamená, že náš hľadaný čas je násobkom čísla
$17280$. Zároveň musí platiť, že Jankine (alebo Hankine) hodinky ukazujú
presný čas. Odpovedzme si na otázku, kedy budú Jankine hodinky ukazovať
presný čas. Za jednu hodinu sa posunú o jednu sekundu dopredu oproti
reálnemu času, teda ak chceme, aby znova vyrovnali ten rozdiel, ktorý
takto vznikne, musia si \""nadbehnúť\"" celých dvanásť hodín (prečo? Na
túto otázku sme si odpovedali v prvej časti príkladu).To znamená
$12 \cdot 3600=43200$ hodín. No a keďže potrebujeme, aby tieto podmienky
boli splnené obe, hľadáme najmenší spoločný násobok čísel $17280$ a
$43200$. Ľahko zistíme, že je to číslo $86400$. Teda presný čas budú
ukazovať hodinky oboch dievčat o $86400$ hodín.

Prečo nám stačilo skúmať len Jankine hodinky a neuvažovať o Hankiných?
Ak budú ukazovať správny čas hodinky jednej dievky a zároveň bude na
oboch časomeroch rovnaký čas, budú správny čas ukazovať i hodinky druhej
dievky. Je teda jedno ktorú si vyberieme. Preto keď budeme skúsenejší,
povieme jednoducho
",1
c4cee2af1655a6b1,kms,"Snúbenica varila obed. Povedala si, že osie hniezda znejú fajn. Osie
hniezdo vyzerá ako kružnica $k_1$, ktorá sa nachádza vnútri kružnice
$k_2$, pričom obe kružnice majú spoločný stred. Na kružnici $k_1$ ležia
dva body $A$, $B$ tak, že $AB$ nie je priemerom kružnice $k_1$.
Polpriamka $AB$ pretína kružnicu $k_2$ v bode $C$. Dotyčnica ku kružnici
$k_1$ v bode $A$ a dotyčnica ku kružnici $k_2$ v bode $C$ sa pretínajú v
bode $P$. Z bodu $P$ spravíme druhú dotyčnicu ku kružnici $k_2$, ktorá
sa jej dotkne v bode $D$ (kde $D \ne C$). Do kuchyne vletela osa Amoska
Pichľavá, no deti jej neverili, že je skutočne osa. Dokážte, že $AP$ je
osou uhla $BAD$.
","Jediné, čo k tejto úlohe budeme potrebovať, je nájsť a využiť tetivové
štvoruholníky - teda tie štvoruholníky, ktorých vrcholy ležia na jednej
kružnici. Ako prvé si však dodefinujme stred kružníc $k_1$ a $k_2$ ako
$S$.

Začneme tým, že sa pozrieme na štvoruholník $SCPD$. Je dobre známym
faktom, že takýto štvoruholník tvorený dotyčnicami a polomermi je
symetrický podľa priamky $SP$. Môžeme si to však aj ukázať na tom, že
$|SC|=|SD|$ (obe sú polomer $k_2$),
$|\sphericalangle SCP|=|\sphericalangle SDP|=90^\circ$ (medzi polomerom
a dotyčnicou) a strana $SP$ je spoločná. Trojuholníky $SPD$ a $SPC$ sú
teda zhodné podľa vety $Ssu$. Poznamenajme, že
$|\sphericalangle CSP|=|\sphericalangle DSP|$. Takisto si všimnime, že
$|\sphericalangle SCP|+|\sphericalangle SDP|=90^\circ +90^\circ =180^\circ$,
teda vieme rovno aj povedať, že štvoruholník $SCPD$ je tetivový.

Teraz sa pozrieme aj na štvoruholník $SCPA$. Uhol $SAP$ je takisto pravý
(keďže $AP$ leží na dotyčnici), a teda opäť vieme, že
$|\sphericalangle SCP|+|\sphericalangle SAP| = 90^\circ +90^\circ =180^\circ$,
teda aj tieto 4 body sú na kružnici. Už z toho vieme povedať, že všetky
body $S$, $C$, $P$, $D$, $A$ sú na jednej kružnici, keďže ako dobre
vieme, kružnicu definujú 3 body -- v tomto prípade $S$, $C$, $P$ -- a už
sme ukázali, že na kružnici tvorenej týmito bodmi je aj bod $D$, aj bod
$A$.

Iná kružnica, ktorú by sme ešte mohli použiť, je napríklad $SPDA$, kde
sú oba uhly $SAP$ aj $SDP$ pravé, teda sú obvodové k tetive $SP$, takže
aj body $S$, $P$, $D$ a $A$ sú na kružnici.

Teraz, keď už vieme o všetkých bodoch na kružnici, môžeme začať veselo
prenášať uhly po obvode. Takže
$|\sphericalangle CSP| = |\sphericalangle CAP|$, rovnako
$|\sphericalangle PSD|=|\sphericalangle PAD|$, a keďže sme si už na
začiatku ukázali, že $|\sphericalangle CSP|=|\sphericalangle DSP|$, tak
aj pre prenesené uhly platí
$|\sphericalangle CAP|=|\sphericalangle PAD|$. Ešte treba dodať, že
keďže bod $B$ leží na úsečke $AC$, tak
$|\sphericalangle CAP|=|\sphericalangle BAP|=|\sphericalangle PAD|$, z
čoho už vidíme, že $AP$ rozdeľuje uhol $BAD$ na rovnaké časti -- teda je
jeho osou.

Iný spôsob ako sa odpichnúť od 5 bodov na kružnici je využiť vedomosť o
Švrčkovom bode v bode $P$. Švrčkov bod (alebo aj Švrk) je taký bod na
kružnici opísanej ľubovoľnému trojuholníku $XYZ$, v ktorom sa os strany
$YZ$ tohto trojuholníka pretína s osou uhla pri vrchole $X$.[^1] Je to
priesečník 3 čiar (kružnica, os strany, os uhla), no na jeho jasné
definovanie nám stačia už ľubovoľné 2 z nich, pričom tretia ním musí
tiež prechádzať. V tejto úlohe sa pozrieme na trojuholník $CAD$. Bod $P$
v ňom jednak leží na osi strany $CD$ (keďže $C$ a $D$ sú symetrické
podľa priamky $SP$) a dvak leží na kružnici tomuto trojuholníku
opísanej, teda je jeho Švrkom. Spojnica Švrka $P$ a vrcholu $A$ teda
musí byť jedine osou uhlu $CAD$, a tým pádom aj uhla $BAD$.

[^1]: Ak sa chceš so Švrkom zoznámiť bližšie, odporúčame
    <https://prase.cz/archive/36/serial.pdf> (str. 29).
",7
ff31db28fd62d13a,kms,"Čo americkí domorodci oslavujú na Sviatok práce? Prvého Maya.

Nájdite všetky riešenia násobenia pod sebou tak, aby na mieste každej
hviezdičky bola práve jedna cifra a žiadna z vedúcich cifier nebola
nulová: $$\begin{equation*}
    \begin{array}{ccccc}
        & & \ast & \ast & \ast\\
        & \times & \ast & \ast & \ast\\ \hline
        & \ast & \ast & \ast & \ast\\
        3 & 2 & 7 & 5 & \\
        \ast & \ast & \ast & & \\ \hline
        \ast & \ast & \ast & \ast & \ast
    \end{array}
\end{equation*}$$
","Najprv si označíme cifry oboch činiteľov nasledovne:

$$\begin{equation*}
    \begin{array}{cccc}
        & A & B & C\\
        \times & D & E & F
    \end{array}
\end{equation*}$$

Najviac informácií máme o súčine $\overline{ABC} \cdot E = 3275$, preto
ním aj začneme. Z tohoto súčinu vyplýva, že cifra $E$ delí číslo $3275$.
Prvočíselný rozklad $3275$ je $5 \cdot 5 \cdot 131$, čo znamená, že
jediné cifry, ktoré ho delia, sú $1$ a $5$. $E$ ale nemôže byť $1$, ináč
by súčin $\overline{ABC} \cdot E$ bol $3$-ciferný, teda $\boxed{E = 5}$.
Spätne máme $\overline{ABC} \cdot 5 = 3275$, teda
$\boxed{\overline{ABC}} = \frac{3275}{5}  \boxed{= 655}$. Náš súčin
teraz vyzerá takto:

$$\begin{equation*}
    \begin{array}{cccc}
        & 6 & 5 & 5\\
        \times & D & 5 & F
    \end{array}
\end{equation*}$$

Ďalej sa pozrieme na cifru $D$. Zo zadania vieme, že $D \geq 1$. Zároveň
zo zadania vieme, že $655 \cdot D$ je $3$-ciferné číslo, teda nutne
$D \le 1$, z čoho vyplýva $\boxed{D = 1}$.

$$\begin{equation*}
    \begin{array}{cccc}
        & 6 & 5 & 5\\
        \times & 1 & 5 & F
    \end{array}
\end{equation*}$$

Ostáva nám cifra $F$. Zadanie nám hovorí, že $655 \cdot F$ je
$4$-ciferné číslo, teda nutne $F \geq 2$. Zároveň vieme, že celkový
súčin je $5$-ciferné číslo, teda

$$\begin{align*}
    655 \cdot \overline{15F} &= 655 \cdot 150 + 655 \cdot F = 98250 + 655 \cdot F.
\end{align*}$$

Pri $F \geq 3$ je celkový súčin $6$-ciferný, teda $\boxed{F = 2}$. Máme
jediné riešenie násobenia pod sebou, a to:

$$\begin{equation*}
    \begin{array}{ccccc}
        & & 6 & 5 & 5\\
        & \times & 1 & 5 & 2\\ \hline
        & 1 & 3 & 1 & 0\\
        3 & 2 & 7 & 5 & \\
        6 & 5 & 5 & & \\ \hline
        9 & 9 & 5 & 6 & 0
    \end{array}
\end{equation*}$$
",2
ecd09670b0576e93,kms,"Dáni sú veľkí ochrancovia prírody, a preto používajú výlučne
rozložiteľné materiály.

Dokážte, že neexistuje kladné celé číslo $n$, pre ktoré je číslo
$$10^{10^{10^n}}+10^{10^n}+10^n-1$$ prvočíslom.

*Poznámka.* Zápis $a^{b^c}$ sa chápe uzátvorkovaný ako $a^{(b^c)}$.
Napr. $2^{2^3} = 2^8 = 256$. Pozor, $2^{2^3} \ne (2^2)^3 = 4^3 = 64$.
","Označme si $V=10^{10^{10^n}}+10^{10^n}+10^n-1$. Ak chceme ukázať, že $V$
nie je prvočíslo, tak ako jednoduché spôsoby sa nám priamo núkajú
rozloženie na súčin a nájdenie deliteľa.

Nájsť deliteľa znamená pre dané $n$ nájsť $d$ také, aby
$10^{10^{10^n}} + 10^{10^n} + 10^n - 1 \equiv 0 \pmod{d}$.[^1] Skúsme ho
nájsť tak, aby čísla $10^{10^{10^n}}, 10^{10^n}, 10^n$ mali pekné zvyšky
po delení $d$. Ako vhodní kandidáti sa naskytujú
$d_1=10^k, d_2=10^k+1, d_3=10^k-1$. Zrejme pri deliteľovi $d_1$ bude mať
$V \pmod{d_1}$ jednotku na mieste jednotiek, teda nevyhovuje.

Pozrime sa na $d=d_2$. Po troche skúšania môžeme prísť na to, že vieme
docieliť, aby zvyšky členov $V$ boli $\pm1$. Takto možno zistiť, že pre
$n=2^ab$ (kde $b$ je nepárne) je $d=10^{2^a}+1$ je deliteľ $V$. Inak
napísané $-1 \equiv 10^{2^a} \pmod{d}$.

Pozrime sa na zvyšky členov $V$ po delení $d$.

- $-1 \equiv -1 \pmod{d}$.

- $10^n = 10^{2^ab} = (10^{2^a})^b \equiv (-1)^b \equiv -1 \pmod{d}$.

- $10^{10^n}= 10^{2^a5^a(10^{n-a})}= (10^{2^a})^{5^a10^{n-a}} \equiv (-1)^{5^n10^{n-a}}  = 1 \pmod{d},$
  keďže $5^n10^{n-a}$ je párne (rozmyslite si).

- $10^{10^{10^n}} = 10^{2^a5^a(10^{10^n-a})} = (10^{2^a})^{5^a10^{10^n-a}} \equiv (-1)^{5^a10^{10^n-a}} = 1,$
  keďže $5^a10^{10^n-a}$ je párne (rozmyslite si).

Teda $10^{10^{10^n}}+10^{10^n}+10^n-1 \equiv 1+1-1-1 =0 \pmod{d}$, našli
sme teda deliteľa $d_2$ výrazu $V$. Keďže $1<10^{2^a}+1<V$, $V$ nie je
prvočíslo. Týmto je dôkaz hotový.

[^1]: Pokiaľ ste sa s takýmto zápisom ešte nestretli, pozrite si
    kapitolu 4.6 Kongruencie v [Zbieke KMS](https://kms.sk/zbierka/).
",10
f31420484f1ed092,kms,"Šošo má na stole $2$ šošovky. Každú minútu na stôl pridá šošovky v počte
najväčšieho prvočíselného deliteľa počtu šošoviek doteraz vyložených na
stole. Nájdite všetky prirodzené $m$ také, že v nejakej minúte bude
počet šošoviek na stole práve $m^2$.
","Zoberme si postupnosť, ktorej členy sú počty šošoviek postupne v každej
minúte. Keď si vypíšeme prvých pár členov, zistíme, že zo štvorcov sú
tam práve štvorce prvočísel. Chceli by sme dokázať, že to naozaj platí
pre všetky prvočísla -- teda že sú tam práve ich štvorce a žiadne iné.

Pozrime sa teda na to, ako sa postupnosť správa od bodu, keď nadobudne
hodnotu $p^2$ pre nejaké prvočíslo $p$. Najväčší prvočíselný deliteľ
$p^2$ je $p$, takže ďalší člen bude $p(p+1)$. Takto budeme pripočítavať
$p$ až dovtedy, kým $p(p+k)$ nebude mať väčšieho prvočíselného deliteľa
ako $p$. Prvý takýto deliteľ môže byť až najbližšie prvočíslo väčšie ako
$p$, označme ho $q$. Postupným pripočítavaním $p$ sa potom dostaneme až
k $pq$. Teraz je najväčší prvočíselný deliteľ $q$, postupnosť teda bude
pokračovať členmi $(p+k)q$. Kým bude $p+k<q$, najväčší prvočíselný
deliteľ bude stále $q$ a teda sa takto dostaneme až po $q^2$.

Tým sme dokázali, že takto dosiahneme postupne všetky prvočísla. Ostáva
ešte ukázať, že žiadne iné štvorce nedosiahneme. Ak by sme taký štvorec
mali dosiahnuť, musel by byť tvaru $p(p+k)$ alebo $(p+k)q$, kde $p+k<q$.
Štvorec tvaru $(p+k)q$ nedosiahneme, lebo $p+k$ nemôže byť deliteľné
$q$, keďže je menšie. Štvorec tvaru $p(p+k)$ by musel byť deliteľný $p$,
teda aj $p^2$, a najbližší väčší taký štvorec od $p^2$ je $4p^2$. Muselo
by sa teda stať, že $q>4p$, teda by nemohli byť žiadne prvočísla medzi
$p$ a $4p$, čo znie celkom podozrivo, teda že by sa to nemalo stať. Aby
sme dokázali, že sa to naozaj nemôže stať, použijeme tvrdenie známe ako
",8
e609454889f9f53d,kms,"Vodka sa na oslave začínal nudiť, lebo Robber-ta už nebola s ním, ale vo
videohre. A tak sa kamarát Jožo rozhodol, že ho zabaví svojou novou
geometriou.

Je daný trojuholník $ABC$, v ktorom platí $|AC|=2|AB|$. Označme $O$
stred kružnice opísanej tomuto trojuholníku. Os uhla $BAC$ pretína
stranu $BC$ v bode $D$. Nech $E$ je kolmý priemet $O$ na $AD$. Ďalej
nech $F$ je bod na priamke $AD$ rôzny od $D$, pre ktorý platí
$|CD|=|CF|$. Dokážte, že uhly $EBF$ a $ECF$ majú rovnakú veľkosť.

Vodka sa na úlohu pozrel, ihneď ju vyriešil a nudil sa ďalej\...
","Na začiatok sa pokúsme vyťažiť niečo zo zadania. Keď si nakreslíme
obrázok, asi ako prvé si poznačíme
$|\sphericalangle BAD|=|\sphericalangle CAF|$, keďže $AD$ je os uhla
$BAC$. Tiež nám môže udrieť do očí, že $|CD|=|CF|$, z čoho vieme
$|\sphericalangle CFD|=|\sphericalangle CDF|$, čo sa vďaka vrcholovým
uhlom rovná $|\sphericalangle ADB|$. Takýto obrázok nás navádza k tomu,
že trojuholníky $ABD$ a $ACF$ sú podobné.

Keďže zo zadania vieme, že $|AB|=\frac{1}{2}|AC|$, spolu s podobnými
trojuholníkmi nás to istým spôsobom vedie k zadefinovaniu stredu strany
$AC$, označme ho $S$. Keď ho dokreslíme do obrázka, os uhla $BAC$ nás
nabáda k osovej súmernosti podľa tejto osi. Práve vtedy sa bod $B$
zobrazí na $S$. To nás zaujíma hlavne kvôli tomu, že potom
$\sphericalangle EBF$ sa zobrazí na $\sphericalangle ESF$, keďže body
$E$ a $F$ sú samodružné. Teda namiesto
$|\sphericalangle EBF|=|\sphericalangle ECF|$ stačí ukázať
$|\sphericalangle ESF|=|\sphericalangle ECF|$, a teda že $4$-uholník
$EFCS$ je tetivový.

<figure data-latex-placement=""!h"">
<div class=""minipage"">
<embed src=""obrazky/kms19-1z-8a.pdf"" />
</div>
<div class=""minipage"">
<embed src=""obrazky/kms19-1z-8b.pdf"" />
</div>
</figure>

To sa zvyčajne dokazuje buď pomocou obvodových uhlov, alebo vďaka tomu,
že súčet jeho protiľahlých uhlov je $180^\circ$. Keďže už z podobných
trojuholníkov $ABD$ a $ACF$ vieme, že platí
$|\sphericalangle ABD|=|\sphericalangle SCF|$, chceli by sme ukázať aj
rovnosť $|\sphericalangle SCF|=|\sphericalangle AES|$.

Ešte sme nevyužili, že bod $E$ je kolmý priemet bodu $O$ na priamku
$AD$. Taktiež bod $O$ je špeciálny tým, že je definovaný ako priesečník
osí strán trojuholníka $ABC$. Z toho si môžme všimnúť, že $4$-uholník
$AEOS$ je tetivový. Preto si náš hľadaný uhol $AES$ môžme preniesť na
uhol $AOS$. Toto je už pomerne bežný a známy uhol, keďže z vety o
stredovom a obvodovom uhle platí, že
$|\sphericalangle AOC|=2\cdot|\sphericalangle ABC|$, a teda
$|\sphericalangle AOS|=|\sphericalangle ABC|$. Z toho máme
$|\sphericalangle SCF|=|\sphericalangle ABC|=|\sphericalangle AES|$ a to
sme chceli.

Teraz si musíme dať pozor na konfigurácie. Bod $S$ je vždy bližšie k
bodu $A$ ako bod $C$, avšak to nemožno povedať o vzájomnej polohe bodov
$E$ a $F$. Ak bod $F$ leží na polpriamke $EA$, vieme, že platí
$|\sphericalangle FES|=|\sphericalangle SCF|$, a teda vďaka obvodovým
uhlom ležia body $F$, $E$, $C$ a $S$ na kružnici (v tomto poradí).

Ak $F$ leží na polpriamke opačnej k polpriamke $EA$, platí
$|\sphericalangle FES|=180^\circ-|\sphericalangle AES|=180^\circ-|\sphericalangle SCF|$.
Z toho vidíme, že súčet protiľahlých uhlov v $4$-uholníku $SEFC$ je
$180^\circ$, a preto je tetivový (body sú na kružnici v poradí $E$, $F$,
$C$, $S$). Ak $E=F$, rovnosť uhlov triviálne platí (keďže ich veľkosť je
$0^\circ$).

### Iné riešenie

Ukážme si, ako inak možno dokázať tetivovosť $4$-uholníka $EFCS$. Znova
sme v bode, že chceme ukázať rovnosť uhlov
$|\sphericalangle SCF|=|\sphericalangle AES|$. Taktiež už vieme, že
$|\sphericalangle SCF|=|\sphericalangle ABC|$. Teda by sme chceli, aby
platilo $|\sphericalangle AES|=|\sphericalangle ABC|$.

Môžme si všimnúť, že bod $A$ leží na ramene oboch uhlov. Preto si
prenesme uhol $ABC$ po kružnici opísanej trojuholníku $ABC$ tak, aby
jedno jeho rameno ležalo na priamke $EA$. Označme si teda bod $G$ taký,
že $G$ leží na opísanej kružnici a tiež na priamke $EA$.

V tomto momente chceme dokázať, že
$|\sphericalangle AES|=|\sphericalangle AGC|$, kde body $A$, $E$, $G$
ležia na priamke. Vďaka tomu je to ekvivalentné s tvrdením, že priamky
$ES$ a $GC$ sú rovnobežné, resp. že úsečka $ES$ je stredná priečka
trojuholníka $AGC$. Môžme si premyslieť, že bod $E$ je stred tetivy $AG$
práve preto, že je kolmým priemetom bodu $O$ na priamku $AD$. Preto
naozaj platí
$|\sphericalangle AES|=|\sphericalangle AGC|=|\sphericalangle ABC|=|\sphericalangle SCF|$.

Samozrejme, existuje ešte mnoho ďalších riešení. Niektoré sú veľmi
podobné tým vyššie uvedeným. Niektoré zas využívajú zaujímavé fakty, ako
napríklad, že bod $D$ je ťažiskom trojuholníka $ACC'$, kde $C'$ je obraz
bodu $C$ v osovej súmernosti podľa priamky $AD$.
",8
c43b1e420431d520,kms,"Drak má v jaskyni zaujímavú dvojicu trojuholníkov. Platí pre ne, že dve
strany jedného trojuholníka sú rovnako dlhé ako niektoré dve strany
druhého trojuholníka a že trojuholníky sú podobné (ale nie nutne
zhodné). Drak hrdo vyslovil nasledujúce tvrdenie: *Keby som mal hocijakú
dvojicu trojuholníkov s takýmito vlastnosťami, tak koeficient podobnosti
týchto trojuholníkov by bolo číslo medzi $(\sqrt 5-1)/2$ a
$(\sqrt 5+1)/2$ a nebolo by rovné týmto krajným hodnotám*. Dokážte, že
drak má pravdu.
","Označme si dĺžky strán jednotlivých trojuholníkov $a_1, b_1, c_1$ a
$a_2, b_2, c_2$ tak, aby platilo $$a_1/a_2 = b_1/b_2 = c_1/c_2 = k,$$
kde $k > 0$ je ich koeficient podobnosti. Vieme, že dve strany prvého
trojuholníka sú rovnako dlhé ako niektoré dve strany druhého
trojuholníka. Bez ujmy na všeobecnosti môžeme predpokladať, že v prvom
trojuholníku to sú strany $a_1$ a $b_1$, v opačnom príklade nám stačí
strany vhodne premenovať. Rozoberieme nasledovných 6 možných prípadov:

1.  $a_1=a_2$, $b_1=b_2$ []{#L1 label=""L1""}

2.  $a_1=a_2$, $b_1=c_2$ []{#L2 label=""L2""}

3.  $a_1=b_2$, $b_1=a_2$ []{#L3 label=""L3""}

4.  $a_1=b_2$, $b_1=c_2$ []{#L4 label=""L4""}

5.  $a_1=c_2$, $b_1=a_2$ []{#L5 label=""L5""}

6.  $a_1=c_2$, $b_1=b_2$ []{#L6 label=""L6""}

Pre ([\[L1\]](#L1){reference-type=""ref"" reference=""L1""}) a
([\[L2\]](#L2){reference-type=""ref"" reference=""L2""}) dostávame
$k=a_1/a_2=1$, čo spadá do intervalu
$(\frac{\sqrt{5}-1}{2},\frac{\sqrt{5}+1}{2})$. Podobne pre
([\[L6\]](#L6){reference-type=""ref"" reference=""L6""}) $k=b_1/b_2=1$.
V prípade ([\[L3\]](#L3){reference-type=""ref"" reference=""L3""}) máme
$k=a_1/a_2=b_2/b_1=1/k$, odkiaľ opäť vyplýva $k=1$.

Ostáva nám už len vyriešiť prípady ([\[L4\]](#L4){reference-type=""ref""
reference=""L4""}) a ([\[L5\]](#L5){reference-type=""ref"" reference=""L5""}).
V ([\[L4\]](#L4){reference-type=""ref"" reference=""L4""}) platí
$$\begin{eqnarray*}
b_1 & = & \frac{b_1}{a_1}a_1 = \frac{b_1}{b_2}a_1 = k a_1\\
c_1 & = & \frac{c_1}{b_1}b_1 = \frac{c_1}{c_2}b_1 = k b_1 = k^2 a_1,
\end{eqnarray*}$$ čiže $a_1:b_1:c_1 = 1:k:k^2$. Podobne pre
([\[L5\]](#L5){reference-type=""ref"" reference=""L5""}) dostávame
$a_1:b_1:c_1 = k:1:k^2$. V oboch prípadoch musia úsečky dĺžok $1,k,k^2$
tvoriť strany trojuholníka. Podľa trojuholníkových nerovností potom

$$\begin{eqnarray*}
k^2+k > 1 & \Rightarrow & k > \frac{\sqrt{5}-1}{2},\\
k+1 > k^2 & \Rightarrow & k < \frac{\sqrt{5}+1}{2}.
\end{eqnarray*}$$

Poznámka: Všimnite si, že ak má drak trojuholníky s koeficientom
podobnosti $k$, tak ich vzájomnou zámenou získa vyhovujúce trojuholníky
s koeficientom podobnosti $1/k$. Preto musí byť riešenie symetricky
rozložené okolo $1$, a naozaj
$1/\frac{\sqrt{5}+1}{2} = \frac{\sqrt{5}-1}{2}$.
",6
1ea3306427bb2d79,kms,"V triede je $29$ študentov. Každý študent buď stále klame, alebo stále
hovorí pravdu. Jedného dňa si študenti posadali okolo okrúhleho stola a
každý z nich povedal, že obaja jeho susedia sú klamári. Dokážte, že v
triede je aspoň $10$ študentov, ktorí stále hovoria pravdu. Je možné,
aby v triede bolo presne $10$ takýchto študentov?
","Najprv si uvedomme, že medzi našimi študentmi bude aspoň jeden
pravdovravný. Označme si tohto študenta číslom 1. a napravo od neho
postupne číslujme zvyšných študentov, zatiaľ v rade. Kedže vedľa seba
nemôžu byť viac ako dvaja klamári, tak najbližší pravdovravný bude mať
číslo $4$., [alebo nižšie.]{.underline} Podobne, tretí pravdovravný v
poradí bude mať číslo [menšie alebo rovné]{.underline} ako $7$. Keď túto
úvahu niekoľko krát zopakujeme, zistíme, že deviaty pravdovravný študent
v poradí bude mať číslo [menšie alebo rovné]{.underline} ako $25$.
Ostali nám teda [aspoň]{.underline} štyri voľné miesta, pričom $29$.
študent musí susediť so študentom s číslom $1$., aby sa kruh uzavrel.
Tieto aspoň štyri voľné miesta však nemôžu byť obsadené iba klamármi,
pretože už traja klamári nemôžu sedieť vedľa seba, nieto ešte štyria
alebo viacerí. Preto medzi nimi musí byť ešte aspoň jeden
pravdovravný,čím sme dokázali, že pravdovravných musí byť aspoň $10$.

Nájsť také rozsadenie, v ktorom je práve $10$ pravdovravných študentov
je pomerne ľahké, stačí na to iba papier a pár minút skúšania.

Tvrdenie dokážeme sporom. Predpokladajme, že okolo stola sedí najviac
$9$ pravdovravných študentov. Potom je medzi nimi najviac $9$ medzier,
do ktorých môžeme usádzať klamárov. Avšak vedľa seba nemôžu sedieť viac
ako dvaja klamári, tak v každej medzere budú najviac dvaja. Spolu máme
teda najviac $18$ klamárov, čo dáva s najviac $9$ pravdovravnými najviac
$27$ študentov, čo je spor.

Vieme, že sa sebou nemôžu sedieť traja klamári,teda v každej trojici
študentov, ktorí sedia za sebou, musí byť [aspoň]{.underline} jeden
pravdovravný. Takýchto trojíc je pri stole $29$ a teda máme aspoň $29$
pravdovravných študentov. Lenže každý študent sa nachádza v práve troch
trojiciach, teda pravdovravných je aspoň $29/3$. Kedže však počet
študentov musí byť celé číslo, tak ich musí byť aspoň 10.

Táto úloha bola pomerne náročná, pretože bolo ťaždé vyhnúť sa
odvolávaniu na nejaké konkrétne rozsadenie. Veľa z vás sa snažilo
rozmiestniť študentov , ale takéto tvrdenie treba aj dokázať, čo bolo v
tejto úlohe skoro nemožné. Dôkazy treba písať tak, aby platili pre
akékoľvek rozsadenie študentov, nie len pre to, o ktorom si myslíme, že
je viac fajn, ako nejaké iné. Dôvod je ten, že ak poskladáme rozsadenie
z trojíc, ktoré sú sami o sebe najlepšie, nikto nám nezaručí, že aj to
rozsadenie bude najlepšie. Takéto niečo sa stáva vtedy, keď malé časti
nie sú izolované, ale súvisia spolu a môžu sa ovplyvňnovať aj navzájom.
",4
de40778d86a234c6,kms,"Medzitým sa vo FKS už hodnú chvíľu riešilo, čo so stratenou sušičkou.
Pochopiteľne pri takejto diskusii treba zachovať chladnú hlavu, preto sa
FKSáci začali navzájom oblievať a sušiť (no iba uterákom, keďže
nevedeli, kto im sušičku ukradol).

Na kružnici stojí $n$ FKSákov v nemennom poradí. Každý z nich je buď
suchý alebo mokrý. V jednom kroku sa môžu dvaja suchí FKSáci vedľa seba
zamočiť alebo sa môžu dvaja mokrí FKSáci vedľa seba vysušiť. Dva stavy
rozdelenia mokrosti FKSákov pokladáme za *ekvivalentné* práve vtedy, keď
možno jeden dostať z druhého po konečnom počte krokov. Dva stavy sú
*rôzne* práve vtedy, keď existuje FKSák, ktorý je v jednom mokrý a v
druhom suchý. V závislosti od kladného celého čísla $n$ určte najväčší
počet rôznych stavov, z ktorých žiadne dva nie sú ekvivalentné.
","Môžeme si všimnúť, že nejaké dva stavy sú *ekvivalentné* s daným stavom
$S$, ak sú ekvivalentné aj navzájom. Vyplýva to z toho dôvodu, že ak sú
nejaké stavy $U,V$ oba ekvivalentné so stavom $S$, tak existuje konečná
postupnosť krokov, ktoré prenášajú $U$ na $V$, menovite tie, ktoré
prenesú $U$ na $S$ a následne ťahy prenášajúce $S$ na $V$. To je dokopy
konečne veľa krokov. Tým sme toto tvrdenie ukázali. Dodáme, že hocijaký
stav je ekvivalentný sám so sebou.

Teraz ak uvažujeme všetky možné stavy, tak vlastne chceme spočítať, že
koľko existuje rôznych skupín navzájom ekvivalentných stavov. Predstavme
si to ako vyberanie jednej skupiny po druhej: Vyberieme si zatiaľ
nevybraný stav a aj všetky ekvivalentné s ním (toto celé nazveme ako
jeden *ťah*). Skončíme, keď sme vybrali všetky stavy. Uvedomme si, že
počet takýchto *ťahov* je práve odpoveďou na našu otázku: stavy z dvoch
rôznych *ťahov* musia byť neekvivalentné, pretože inak by boli vybrané v
rovnakom kroku. [^1]

Takže ideme si určiť počet všetkých takýchto skupín/tried pre dané
$n$-ká.

Pre nepárne $n$ bude odpoveďou $2$, pretože si vieme zadefinovať
invariant, ktorý nám určuje dve rôzne triedy: a to je parita počtu
mokrých ($M$) ľudí. Tieto triedy sú naozaj neprázdne, pretože stavy
všetci $M$ resp. všetci $S$ sú v jednej resp. druhej triede. Teda treba
nám ukázať bez ujmy na všeobecnosť, že ak máme nepárny počet ľudí a
nepárny počet $M$ (mokrých) ľudí, tak sa vieme dostať do stavu; hocijaké
rozdelenie s nepárnym počtom mokrých ľudí. Tak poďme na to.

Skupinu vedľa seba stojacich ľudí s rovnakou suchosťou/mokrosťou nazveme
*sekvencia* (kľudne aj veľkosti $1$). Ľahko si všimneme, že buď je
sekvencia celá kružnica, alebo vedľa nej sa nachádzajú dve sekvencie s
opačnou suchosťou/mokrosťou, (ak máme len $2$ sekvencie, tak je len
jeden sused). Teda máme buď $1$-nu alebo párny počet sekvencií, teda
musia sa striedať. Ale dokopy je nepárny počet ľudí, teda niekde v
nejakej sekvencií je párny počet ľudí. V tejto párnej sekvencii si vedia
v niekoľko krokoch všetci zmeniť ich suchosť/mokrosť triviálnym
spôsobom. A teraz si všimnime, že sa buď spravila jedna veľká sekvencia
a kvôli invariante sme sa nutne dostali do stavu všetci mokrý, alebo sme
prepojili nejaké $2$ sekvencie toho druhého typu, čím sme zmenšili počet
sekvencií o $2$. Teda vždy si môžeme niekoľkými krokmi znížiť počet
sekvencií. Teda vieme sa dostať k jednej sekvencii. Preto sú naozaj
všetky začínajúce stavy s nepárnym $M$ v rovnakej triede. Rovnako sa
ukáže, že všetky stavy s nepárnym $S$ sú v rovnakej triede. A keďže máme
možnosť voľby nepárne $M$ alebo nepárne $S$, tak máme počet tried naozaj
$2$.

Prejdime teraz k párnym $n$-kám. Tu po chvíli uvažovania malých prípadov
si hneď môžeme všimnúť, že tých tried môže byť kľudne viac, napríklad
pre $n=2$ máme $3$ rôzne triedy, pre $n=4$ až $5$ tried. Môžeme si
všimnúť, že invariant z predošlého prípadu tu funguje tiež, avšak
existujú stavy, ktoré majú rovnakú hodnotu podľa tohto invariantu, ale
nie sú ekvivalentné. Tiež nám nefunguje úvaha z predošlej časti, čo nám
zagarantovala, že môžeme znižovať počet sekvencií (nemusí nutne
existovať sekvencia párnej dĺžky).

Potrebujeme si teda nájsť nejaký jemnejší invariant, ktorý lepšie
rozdeľuje prípady. Všimnime si, že vieme ofarbiť všetkých ľudí v kruhu
striedavo (Párnou farbou ($P$) a Nepárnou farbou ($N$)). Pri každom
kroku zmení stav práve jeden z oboch frakcií, a to ešte z rovnakého
stavu na ten druhý. Nasledovný invariant je nádejný: rozdiel počtu $M$
vo frakciách $N$ a $P$ sa nemení. (Treba to myslieť tak, že ak na
začiatku je päť mokrých vo frakcii $N$ a traja mokrí vo frakcii $P$, tak
hodnota stavu je $5-3=2$, a ak na začiatku sú traja mokrí vo frakcii $N$
a päť mokrých vo frakcii $P$, tak hodnota stavu je $3-5=-2$.) To nám
napovedá o tom, že ak $n=2k$, tak maximálna hodnota tohto invariantu je
$k$ a minimálna $-k$, čo zodpovedá $2k+1=n+1$ rôznym triedam. (Všimnime
si, že prípady $n=2, 4$ nám naozaj dávali tento výsledok). Nejaký člen
každej triedy sa dá ľahko skonštruovať -- ak chceme rozdiel $0$, tak
dáme všetkých na $M$; a keď má byť rozdiel $\pm i$, tak okrem
$1\leq i\leq k$ členov tej správnej frakcie dáme všetkých ostatných na
$S$ a tých $i$ na $M$. Takže aspoň $n+1$ rôznych tried už máme. Teraz
treba ukázať, že tento invariant je presný, teda rovnakú hodnotu majú
práve ekvivalentné stavy. Poďme si to teda ukázať.

Znova máme niekoľko sekvencií. Ak máme iba jednu, tak máme zjavne
hodnotu $0$ v invariante. Ak nie, tak máme párny počet sekvencií v
striedavom poradí. Teraz ak máme sekvenciu párnej dĺžky, tak ju môžeme
kľudne eliminovať. Dostávame sa teda do stavu, kde každá sekvencia je
nepárnej dĺžky (alebo znova máme iba jednu sekvenciu a sme v prípade
$0$). Teraz teda máme niekoľko nepárnych sekvencií. Tak nech sa nejaká
daná sekvencia Mokrých začína s členom vo frakcii $N$ (môžeme si to
povedať bez ujmy na všeobecnosť, pretože výmenou písmeniek $N$ a $P$
dostaneme práve dôkaz pre ten druhý prípad). Tak táto sekvencia sa aj
nutne končí s členom vo frakcii $N$. Teda susediaca sekvencia Suchých sa
začína aj skončí členom vo frakcii $P$. Teda znova ďalšia sekvencia
Mokrých sa začína a končí členom vo frakcií $N$, atď. Vieme teda, že v
každej sekvencii Mokrých je o jedna viac členov $N$ ako $P$. To teda
znamená, že ak sme v začínajúcom stave mali hodnotu invarianty $+i$, tak
teraz máme $i$ sekvencií Mokrých. Teraz tieto si vieme triviálne
zredukovať na sekvencie dĺžky $1$. A potom tieto jednotky si vieme o $2$
posúvať, až kým sa nedostaneme do stavu, že všetci Mokrí ľudia stoja na
políčkach $1,3,\cdots 2i-1$. Toto vieme spraviť, pretože keď máme už iba
$i$ ľudí v stave Mokrých, tak oni nutne stoje na pozíciách $N$ (vďaka
invariantu). Tak nech je $x$ najmenšie z políčok $1,3,\cdots 2i-1$, kde
ešte nestojí človek v stave M. Tak si zoberme človeka Mokrého stavu (na
pozícii $y$) pri sekvencii, v ktorej je toto $x$, a postupne si Mokrého
môžeme posúvať o $2$ (triviálne si premeníme $2$ Suché členy vedľa nášho
Mokrého $y$ na Mokrých a potom si zmeníme $y$ a toho prostredného na
Suchých). Takto sa z každého stavu s hodnotou $i$ vieme dostať do
jedného daného stavu (opísané vyššie), to teda znamená, že náš invariant
je naozaj presný. Teda pre párne $n$ máme $n+1$ možností.

**Odpoveď.** Pre nepárne $n$ je počet tried $2$, pre párne $n$ je táto
hodnota $n+1$.

[^1]: Tu definovaná relácia \""z A do B sa môžeme dostať konečne veľa
    krokmi\"" sa nazýva všeobecne relácia ekvivalencie. Tu definované
    skupiny sa nazývajú triedy ekvivalencie pre danú reláciu
    ekvivalencie.
",8
4bd4c4af07ff4866,kms,"Bea si vytlačila v KMS-ku skriptá, ktoré majú $2003$ strán s číslami
$1,\ 2,\ \dots ,\ 2003$. Skriptá však nedávajú zmysel, preto si musí z
nich vybrať tie správne strany.

Nájdite najväčšiu takú množinu $A$, ktorá je podmnožinou množiny
$\{1, 2, \dots , 2003\}$ a neexistujú dva prvky $a$, $b$ množiny $A$,
pre ktoré je číslo $a + b$ deliteľné číslom $a - b$.
","Začnime v malom. Môže hľadaná množina obsahovať dve po sebe idúce čísla?
Keby mohla, ich rozdiel by bol $1$. Problém je, že $1$ delí všetky
prirodzené čísla, a teda bude určite deliť aj ich súčet, preto žiadne
dve po sebe idúce čísla v hľadanej množine nebudú.

Poďme ďalej -- môže hľadaná množina obsahovať dve čísla s rozdielom $2$?
Keby áno, ich súčet by nesmel byť deliteľný dvomi. Lenže dve čísla s
rozdielom $2$ sú buď obe párne, alebo obe nepárne. Keď ich sčítame,
výsledok bude vždy párny. Takže nie, ani dve čísla s rozdielom $2$ v
hľadanej množine nebudú.

Ďalšia rečnícka otázka asi nikoho neprekvapí -- môže hľadaná množina
obsahovať dve čísla s rozdielom $3$? Rozoberme si tak ako doteraz ich
deliteľnosti. Ak by boli tieto čísla deliteľné tromi, aj ich súčet by
bol deliteľný tromi a delil by ho potom aj ich rozdiel (ktorý je rovný
$3$). Vyskúšajme zvyšok po delení trojkou rovný $1$, teda čísla $3k+1$ a
$3k+4$. Ich súčet bude $6k+5$, čiže nebude deliteľný tromi. Hurá, našli
sme konečne nejaké čísla, ktoré môžu byť v hľadanej množine!

V prvých dvoch odsekoch sme zistili, že najlepšie, čo vieme dosiahnuť,
je množina obsahujúca každé tretie číslo z pôvodnej množiny. Každé
tretie číslo znamená, že ostanú čísla vo forme $3k$, $3k+1$ alebo
$3k+2$. V treťom odseku sme zahodili možnosť $3k$ a v možnosti $3k+1$
sme zistili, že po sebe nasledujúce dvojice čísel fungujú. Vedeli by ale
fungovať všetky? Poďme to zistiť -- keď odčítame čísla $3k+1$ a $3l+1$
ich rozdiel bude deliteľný tromi (zvyšky $1$ po delení tromi sa navzájom
zrušia). Ich súčet bude $3(k+l)+2$, preto určite nebude deliteľný tromi,
teda ani ich rozdielom. Podmnožina pôvodnej množiny obsahujúca čísla
$3k+1$ bude preto celá vyhovovať podmienke zo zadania (rovnako viete
ukázať, že bude fungovať aj podmnožina s číslami $3k+2$). Ľahko si už
teraz dopočítame koľko prvkov má táto podmnožina. Je to počet všetkých
prirodzených čísel zo zvyškom po delení tromi rovným $1$. Tých je $668$
a to je aj maximum, ktoré sa dá dosiahnuť.
",4
7f5e143f0b4135cb,kms,"zakloktala mi v hrdle voda, ako som sa s Krutitruľom v jednej ruke a
Konkretizátorom v druhej škriabal na opačný breh od Jubilára. zamával
som prístrojom pred papuľou priateľa. skonštatoval Krutitruľo. Lenže
pred bránami nás čakal zástup vojakov a my sme sa museli napochytre
zamaskovať. Hanbím sa za to, čo som urobil -- obrátil som batériu v
Konkretizátore a zabstrahoval som seba a Krutitruľa na dve reálne čísla.
Potom už stačilo dokázať strážcom, že spolu nebudeme zaberať v Citadele
priveľa miesta.

Pre reálne čísla $a$, $b$ platí
$$a^{2020} + b^{2020} = a^{2022} + b^{2022}.$$ Dokážte, že platí
$a + b \le 2$.
","Všimnime si, že stačí počítať s prípadom kedy $a\geq 1\geq b\geq 0$.
Dôvod je nasledovný: po prvé nám stačí počítať s nezápornými možnosťami
keďže v zadaní máme iba párne mocniny. Po druhé je zjavné, že nemôžu byť
obe $a,b>1$ súčasne, pretože inak by pravá strana bola ostro väčšia ako
ľavá. Povedzme teda BUNV, že $b\leq 1$. Ďalej rátajme iba s možnosťou že
$a\geq 1$, pretože v opačnom prípade nie je čo dokazovať.

Máme teda $a\geq 1\geq b\geq 0$. Celé riešenie spočíva v jednoduchej
úprave
$$a^{2020} + b^{2020} = a^{2022} + b^{2022} \iff a^{2020}(a^2-1)= b^{2020}(1-b^2).$$

Keďže $a\geq 1\geq b$, tak aj $a^{2020}\geq 1\geq b^{2020}$, a teda
platí $(a^2-1)\leq (1-b^2)$. Toto už vyzerá na jednu známu nerovnosť,
nie? No, upravme si to ešte trochu na $$1 \geq \frac{a^2+b^2}{2}.$$ Tu
vieme, že kvadratický priemer je väčší ako aritmetický, t.j.
$$\sqrt{\frac{a^2+b^2}{2}}\geq \frac{a+b}{2},$$ z čoho dostávame
$$1\geq \left( \frac{a+b}{2} \right)^2.$$ Teda sme dokázali aj
$1\geq \dfrac{a+b}{2}$, čo bolo treba dokázať.
",7
80918b5102c97d08,kms,"Je niekoľko KMS, FKS a KSP tričiek v šiestich krabiciach. Počet KMS
tričiek v ľubovoľnej krabici je rovný počtu FKS tričiek vo zvyšných
piatich krabiciach dohromady. Podobne, počet FKS tričiek v ľubovoľnej
krabici je rovný súčtu KSP tričiek vo zvyšných piatich krabiciach
dohromady. Ukážte, že celkový počet tričiek je násobkom $31$.
","Kedže budeme veľa používať počty tričiek v krabiciach, označme si počet
KMS tričiek $M$ (ako matematické), počet FKS tričiek $F$ (ako fyzikálne)
a počet KSP tričiek $P$ (ako programátorske). Označme si aj počty
tričiek v krabiciach dolným indexom, napríklad počet KMS tričiek v
tretej krabici bude $M_3$. Pri tomto označení platí
$M = M_1 + \cdots + M_6$, $F = F_1 + \cdots + F_6$,
$P = P_1 + \cdots + P_6$.

Keďže počet FKS tričiek v ľubovoľnej krabici je rovný počtu KSP tričiek
vo zvyšných piatich krabiciach dohromady, musí pre $i$-tu krabicu
platiť: $$F_i = P - P_i.$$ Pričom $P-P_i$ značí počet KSP tričiek mimo
$i$-tej krabice. Keď sčítame tieto rovnosti postupne pre
$i=1,\ \dots,\ 6$, dostaneme:
$$F = 6P - P_1 - P_2 - P_3 - P_4 - P_5 - P_6 = 6P - P = 5P.$$

Niečo podobné platí aj pre KMS a FKS tričká: $$M_i = F - F_i.$$ Opäť
sčítame pre $i=1\dots 6$ a dostaneme: $$M = 6F - F = 5F.$$ Lenže my už
vieme, že $F=5P$, teda $$M = 5F = 5\cdot 5 P.$$

Celkový počet tričiek je teda: $$M+F+P = 25 P + 5 P + P = 31 P.$$ Teda
všetkých tričiek je $31$-krát viac ako KSP tričiek, je to teda násobkom
$31$.
",1
a0c94caaf7758bc5,kms,"Keď Sgt. Peppera nebavilo riešiť problémy iných, tak si vyrazil do
lokálneho kasína ošklbať niekoho o peniaze. Toho dňa, kedy našiel
stratený dobytok statkára Ritza, bola v ponuke takáto hra:

Na stole máme karty s hodnotami od $1$ po $13$ v nejakom poradí.
Postupne ťaháme karty z balíčka a ukladáme na kôpky. Kôpky musia byť
rastúce (novú kartu môžeme položiť len na kartu s menším číslom) a kartu
ukladáme vždy na kôpku s najvyšším možným číslom, lícom nahor. Ak taká
kôpka neexistuje, vytvoríme novú. Keď vyložíme všetky karty, dáme kôpky
na seba (postupne od najnovšej na spodku po najstaršiu na vrchu),
otočíme (čím získame opäť balíček kariet, ktoré sú lícom nadol) a hráme
znovu.

Kasíno vehementne hlásilo, že dá 100\$ tomu, komu sa podarí nájsť také
poradie kariet, ktoré sa týmto spôsobom usporiadať nedajú. Dokážte, že
také poradie neexistuje a karty sa po niekoľkých opakovaniach vždy
usporiadajú.
","Proces ťahania a ukladania kariet a zbierania nazveme kolom. Nech v
balíčku je $n$ kariet, úlohu dokážeme pre ľubovoľné $n$. Možno si
všimnúť nasledovný invariant[^1] vzhľadom na počet kôl: Predpokladajme,
že máme na stole v nejakom momente počas ťahania a ukladania kariet
aspoň $2$ kôpky $P, Q$, nech čísla na vrchu týchto kôpok sú $p, q$. Nech
platí, že kôpka $P$ sa objavila na stole skôr ako $Q$. Potom platí
$p > q$. Toto teraz dokážeme.

- Najprv potrebujeme dokázať, že to platí v momente, keď sa na stole
  prvýkrát spolu objavia dané $2$ kôpky $P, Q$. Majme teda kôpku $P$ s
  číslom $p$ navrchu a práve nám vznikla kôpka $Q$ s číslom $q$. Z
  balíčka sme vytiahli kartu s číslom $q$. Zrejme nemôže platiť $p = q$.
  Keby platilo $p < q$, kartu s číslom $q$ by sme uložili na vrch kopy
  $P$. Preto musí platiť $p > q$.

- Teraz dokážeme, že ak v istom momente invariant platí pre všetky
  dvojice kôpok, bude platiť aj keď vytiahneme kartu z balíčka a uložíme
  ju na príslušnú kôpku. Vezmime si opäť konkrétnu dvojicu kôpok $P, Q$
  s číslami $p, q$ navrchu, pričom $P$ sa objavila na stole skôr. Nech z
  balíčka vytiahneme kartu s číslom $r$. Ak túto kartu neuložíme ani na
  jednu z $P, Q$, invariant bude ďalej platiť. Ak kartu uložíme na kôpku
  $Q$, zrejme musí platiť $r < p$, ináč by sme porušili pravidlá
  zadania. Teda v tomto prípade invariant platí. Ak kartu uložíme na
  kôpku $P$, musí platiť $r > p$, a teda keďže platí $p > q$, vieme, že
  platí aj $r > q$.

Teda invariant platí vždy.

Indukciou vzhľadom na $k$ dokážeme, že po $k$ kolách sa budú nachádzať
na $k$ posledných miestach v balíčku karty s číslami
$$n, n - 1, \dots , n - k  + 1.$$

- Nech $k = 0$, vtedy tvrdenie nehovorí nič, a teda je pravdivé.

- Nech tvrdenie platí pre nejaké $k$.

- Z indukčného predpokladu, na začiatku $k+1$-ého kola sa na posledných
  $k$ miestach v balíčku nachádzajú karty s číslami
  $n, n - 1,\dots, n - k  + 1$. Po ťahaní $n - k$ kariet z balíčka budú
  na stole karty $1, \dots, n - k$. Karta s číslom $n - k$ musí byť
  podľa invariantu na najstaršej kôpke. Podľa pravidiel zo zadania
  ostatné karty z balíčka s číslami $n, \dots, n - k + 1$ uložíme práve
  na túto kôpku. Po zozbieraní všetkých kôpok sa tak karta s číslom
  $n - k$ dostane pred kartu s číslom $n - k  + 1$. Tvrdenie teda platí
  aj pre $k  + 1$.

Po opakovaní $n$ kôl sa v balíčku budú nachádzať vzostupne usporiadané
karty.

[^1]: Vlastnosť ktorá sa nemení, zostáva rovnaká.
",7
d1db9062bafacf97,kms,"Kým Kaja tlačila väčšinu vedúcich po kružnici, Mati a Viktor zatiaľ
hádzali kamene a konáre do jazierka a pritom sa hrali takúto hru.

Na zemi sú nakreslené dve tabuľky s rozmermi $n \times n$ -- jedna je
Viktorova, druhá Matiho. Na každom políčku je buď kameň alebo konár, a
tie sú na začiatku v oboch tabuľkách rozmiestnené rovnako. Mati a Viktor
chcú všetky políčka vyprázdniť, ale majú na to rôznu metodiku. Mati vo
svojej tabuľke robí iba ťahy, kde v každom vezme riadok s presne jedným
políčkom, na ktorom je konár, označme ho $P$, a vyprázdni všetky políčka
v stĺpci obsahujúcom políčko $P$. Naopak Viktor si vo svojej tabuľke v
jednom ťahu vyberie stĺpec s presne jedným políčkom, na ktorom je konár,
označme ho $Q$, a vyprázdni všetky políčka v riadku obsahujúcom políčko
$Q$.

Dokážte, že ak bola Viktorova a Matiho tabuľka na začiatku vyplnená
rovnako, tak Mati vie svojou procedúrou vyprázdniť všetky políčka práve
vtedy, keď to dokáže Viktor.
","Najprv si vysvetlime, čo znamená spojenie , pre prípad, že ste ešte nič
s týmto spojením nedokazovali. Znamená to, že ak dostaneme nejakú
tabuľku, tak buď ju vedia vyprázdniť Mati aj Viktor, alebo ani jeden z
nich. Tvrdenie takéhoto typu (tiež nazývané *ekvivalencia*) sa skladá z
dvoch nasledovných tvrdení (*implikácií*): a . Poriadny dôkaz takéhoto
tvrdenia by mal obsahovať dôkazy týchto jednotlivých implikácií. Preto
najprv budeme predpokladať, že Mati vie vybrázdniť tabuľku a dokážeme,
že ju potom vie vyprázdniť aj Viktor. Bystrý čitateľ už isto tuší, že
druhú implikáciu dokážeme vďaka symetrii rovnako.

Matiho ťahy budeme skrátene opisovať ako . Tým myslíme, že Mati
vyprázdni stĺpec s políčkom $P$. Aby mohol takýto ťah spraviť, tak
políčko $P$ musí byť jediné s konárom vo svojom riadku.

Uvažujme teda nejakú tabuľku $n \times n$ a predpokladajme, že Mati ju
vie vyprázdniť. Keďže každým ťahom Mati vyprázdni jeden stĺpec, musí
celkovo spraviť $n$ ťahov. Políčka, ktoré si Mati postupne vyberá, si
označíme $M_1$, $M_2$, $\dots$, $M_n$. Ako môžu byť tieto políčka
rozmiestnené v tabuľke? Keďže každý stĺpec Mati vyprázdni práve raz, tak
políčka $M_1, M_2, \dots, M_n$ musia byť v navzájom rôznych stĺpcoch.
Taktiež musia byť aj v navzájom rôznych riadkoch: ak by nejaké dve
políčka $M_i$ a $M_j$ ($i \ne j$) boli v rovnakom riadku, tak by Mati
nevedel vybrať žiadne z nich -- ich spoločný riadok totiž obsahuje aspoň
dva konáre.

Ukázali sme tak, že Mati si vyberá políčka $M_1, M_2, \dots, M_n$ v
navzájom rôznych riadkoch aj stĺpcoch. Aby takéto ťahy vedel robiť, tak
v tabuľke musí byť celkom dosť kameňov. Skúsme teda o nich zistiť viac.
Pri tom, ale aj pri následnom spísaní riešenia, nám vie dosť pomôcť, keď
si tabuľku upraceme do pekného tvaru. Vymenenie dvoch riadkov nám
neovplyvní to, či Mati alebo Viktor vedia tabuľku vyprázdniť. Rovnako
ani výmena stĺpcov nám to neovplyvní. Preto si môžeme riadky aj stĺpce
uvažovanej tabuľky preusporiadať tak, že políčka $M_1, M_2, \dots, M_n$
sa budú v tomto poradí nachádzať na uhlopriečke, teda aby políčko $M_i$
bolo v $i$-tom riadku a $i$-tom stĺpci.

Čo teda vieme povedať o zvyšku tabuľky? Prvý riadok okrem políčka $M_1$
musí byť zaplnený kameňmi, aby mohol Mati vybrať políčko $M_1$ v prvom
ťahu. Napravo od políčka $M_2$ (v druhom riadku) musia byť tiež samé
kamene. Naľavo od $M_2$, teda prvé políčko druhého riadku, môže byť
hocijaký predmet, keďže ho Mati v prvom kole odstráni. Všeobecne
povedané, napravo od políčka $M_k = (k, k)$ musia byť samé kamene, keďže
tieto políčka ešte neboli vyprázdnené a v Matiho $k$-tom ťahu musí byť
políčko $M_k$ jediné s konárom v $k$-tom riadku.

Takto sme ukázali, že napravo od uhlopriečky s políčkami
$M_1, M_2, \dots, M_n$ sú iba kamene. To ale znamená, že Viktor môže
políčka vyprázdňovať v opačnom poradí $M_n, M_{n-1}, \dots, M_2, M_1$.
Teda Viktor vo svojom $k$-tom ťahu zvolí políčko $M_{n - k + 1}$. Viktor
naozaj môže políčko $M_{n - k + 1}$ vybrať, keďže nad ním sa nachádzajú
iba kamene a všetky políčka pod ním sú prázdne, keďže ich riadky
vyprázdnené v predošlých kolách.

Takto sme ukázali, že ak vie tabuľku vyprázdniť Mati, tak ju vie
vyprázdniť aj Viktor. V podstate sme dali Viktorovi návod, že vie od
Matiho jeho ťahy, akurát ich musí robiť od konca. Z analogických dôvodov
platí, že ak vie tabuľku vyprázdniť Viktor, tak ju vie aj Mati.
Presnejšie, tabuľku otočíme o $90$ stupňov. Tým je naše riešenie
dokončené.
",7
4bb1072d47e032be,kms,"Kormidelníkom sa nepáčilo, ako málo im Magalhães zaplatil, a tak sa
rozhodli aj so svojimi vernými opustiť flotilu. Člny, ktoré chceli
použiť na odchod, sú však len dvojmiestne.

Utiecť sa rozhodlo $16$ námorníkov a každý z námorníkov má práve troch
kamarátov, pričom kamarátstvo je vzťah vzájomný. Rozhodnite, či možno
námorníkov rozdeliť do dvojíc tak, aby každý námorník bol vo dvojici so
svojim kamarátom, bez ohľadu na to, ako sa námorníci kamarátia.
","Pri taktom type úloh môžu nastať len dve možnosti: buď tvrdenie v úlohe
platí -- vtedy ho treba dokázať -- alebo naopak existuje takzvaný
protipríklad, konkrétna situácia, v ktorej tvrdenie zo zadania neplatí.
Pre vyriešenie úlohy v tomto prípade nám stačí nájsť aspoň jeden
konkrétny protipríklad, pre ktoré tvrdenie neplatí, a -- samozrejme --
vysvetliť, prečo protipríkladom naozaj je.

Zo začiatku riešenia takýchto úloh je dobrým zvykom, aj na matematickej
olympiáde, si nakresliť niekoľko konkrétnych prípadov možných
kamarátstiev a na ich základe sa snažiť všimnúť si niektoré okolnosti,
ktoré v danej úlohe platia. Tiež sa oplatí skúsiť nájsť nejaký
protipríklad, zákerné rozmiestnenia kamarátov, ktoré sťažia alebo
znemožnia rozdelenie do dvojíc.

Napríklad pri tejto úlohe sme si mohli po chvíľke kreslenia konkrétnych
príkladov všimnúť, že pri nepárnom počte námorníkov by sme ich nevedeli
do člnov rozumne usporiadať. Do dvojmiestnych člnov sa nepárny počet
námorníkov proste nezmestí. To je ale asi tak všetko, čo sa nám v tejto
fáze riešenia úlohy podarilo odhaliť. Následne sme sa zrejme pokúšali
nejakým rozumným spôsobom tvrdenie dokázať, napríklad opísať všeobecný
postup, ktorým nájdeme správne dvojice. Nejako však žiaden z daných
spôsobov k riešeniu neviedol.

Vtedy, ak žiadna metóda nevedie k vytúženému dôkazu, je vcelku rozumné
sa pozrieť na úlohu z opačného uhla pohľadu a skúsiť nájsť protipríklad.
Pretože rovnako tvrdenie z úlohy nemusí platiť a vtedy riešením je
ukázať ten prípad, kedy riešiteľná nie je.

### Samotné riešenie -- protipríklad exituje

Pri hľadaní protipríkladu je tiež dobrým nápadom vychádzať z toho, čo
sme už objavili, ale použiť to proti úlohe samotnej. Napríklad sme
zistili, že pri nepárnom počte námorníkov by úloha riešenie nemala.
Preto pri hľadaní protipríkladu sa budeme usilovať nakombinovať
kamarátstva tak, aby nám vznikla nejaká uzavretá skupina nepárneho počtu
kamarátov. Vytvoriť takúto skupinu sa nám však nejak nedarí. Vždy v
takejto uzavretej skupine skončí aspoň jeden námorník s najviac dvomi
kamarátmi (rozmyslite si prečo). My pritom potrebuje kamarátstva tri. To
nám môže robiť problémy, pretože nám to spojí uzavretú skupinu s
ostatnými.

Jedine, že by nám to ani až tak nevadilo. Kamarátstvo, ktoré vychádza z
nepárnej skupiny námorníkov, musí byť isto vybrané do člna. Máme tak
teda dvojicu kamarátov, ktorá musí byť spolu v člne pri každom
rozdelení. Preto si vieme zobrať tri takéto skupiny a toho námorníka s
nedostatočným počtom kamarátov spojiť s jedným námorníkom, ktorý je .
Tak nám vzniknú tri skupiny po päť námorníkoch, ktoré sú spojené s
jedným námorníkom v strede ako na obrázku. Na ňom sú námorníci vyznačený
bodkami a čiarou sú spojení tí, ktorí sa kamarátia. Pri takomto
rozložení nevieme námorníkov popárovať tak, aby každý námorník bol v
člne so svojím kamarátom. Pretože námorník v strede si môže zobrať do
člna len jedného kamaráta, a tým pádom nám ostanú dve pätice námorníkov,
ktorí sa kamarátia len medzi sebou. A nepárny počet námorníkov do dvojíc
nevieme rozdeliť.

### Vieme to napraviť?

Hoci tvrdenie zo zadania úlohy neplatí, môžeme sa pozrieť, ako ďaleko od
toho má. Koľko ďalších rozložení kamarátstiev vieme nájsť, pre ktoré
námorníci nepôjdu popárovať? A ako to bude vyzerať, ak námorníkov bude
viac? Nevieme na ich kamarátstva uložiť nejakú podmienku navyše, ktorá
by nám zaručila, že pôjdu popárovať?

Keď sa pozrieme na náš protipríklad, tak tam nájdeme dvojicu námorníkov,
ktorí ak by sa prestali kamarátiť, tak by sa sieť kamarátstiev rozpadla
na dve izolované skupiny. Odborne sa takáto dvojica nazýva *most*.
Pochopiteľne, samotná prítomnosť mostu nám úlohu ešte nepokazí -- skúste
si nájsť také rozloženie kamarátstiev, ktoré obsahuje most, ale
námorníci v ňom popárovať idú. Avšak, pokiaľ most zakážeme, tak už je
zaručené, že námorníci vždy popárovať idú. Presne toto hovorí výsledok
teórie grafov známy pod názvom Petersenova veta, ktorý je dôsledkom
Tuttovej vety, ktorá presne hovorí, kedy má graf úplné párovanie. Oba
tieto výsledky však ďaleko presahujú rámec Korešpondenčného
matematického seminára a dokázať ich by bolo priveľa aj na 10. úlohu.
Ich dôkaz zaberie vyše hodiny intenzívnej prednášky.

### Komentár

Mnohým riešiteľom sa nepodarilo úlohu vyriešiť. Dostali sme veľa , že
námorníkov možno vždy rozdeliť do dvojíc. Väčšina takýchto riešení bola
principiálne nesprávne, ani by sme sa ich neodvážili nazvať dôkazmi.
Cieľom tejto úlohy bolo postaviť vás pred tvrdenie, ktoré neplatí, ale
nie je to zjavné na prvý pohľad. Skúsiť si dokázať neplatné tvrdenie je
veľmi poučné zvlášť pre tých z vás, čo s dôkazmi začínate. Ľahšie tak
uvidíte, kde vaša argumentácia zlyhala a pomôže vám to vyvarovať sa
nedôsledným dôkazom pri ďalších úlohách. Okrem toho, pokiaľ máte
ťažkosti s dokazovaním tvrdenia, tak je veľmi užitočná schopnosť vedieť
prepnúť svoje zmýšľania, pozrieť sa na tvrdenie z druhej strany a
pokúsiť sa ho vyvrátiť. To, že niečo nevieme dokázať, môže znamenať, že
to neplatí.

Častou argumentáciou bolo, že keďže nemôže existovať skupina nepárne
veľa námorníkov, ktorí sa kamarátia medzi sebou, tak námorníci musia ísť
popárovať. Je pravda, že ak by sme takú skupinu s nepárnym počtom
námorníkov mali, párovanie by nebolo možné. To však vôbec nič nehovorí o
tom, keď takú skupinu nemáme -- nijako nám to nezaručuje existenciu
párovania. Hovoríme tomu, že neexistencia takejto nepárnej skupiny je
*nutnou podmienkou*. To znamená, že ak táto podmienka nie je splnená,
naše tvrdenie nemôže platiť. Pokiaľ nutná podmienka je splnená, tak
nezaručuje ešte platnosť tvrdenia. Napr. nutnou podmienkou na to, aby
číslo bolo deliteľné $10$-timi je, aby bolo párne. Ak je však číslo
párne, nemusí byť ešte deliteľné $10$-timi.

Objavilo sa aj niekoľko serióznejších pokusov. Niektorí riešitelia sa
snažili miesto hľadania dvojíc kamarátov najprv zrušiť každému
námorníkovi dve kamarátstva. Hoci to môže na prvý pohľad vyzerať sľubne,
nejde o nič prevratné -- je to len inak preformulovaná úloha, ktorá je
podobne náročná. Iní riešitelia sa zas pokúšali zoradiť všetkých
námorníkov do radu, aby vedľa seba stáli vždy kamaráti alebo hľadali
podobné štruktúry v ich kamarátstvách. Pri dôkaze ich existencie však
nepostupovali dôsledne, zabudli na dôležitý prípad, ktorý im pokazil
argumentáciu. Odhliadnuc od toho, nájdenie podobných štruktúr vie byť
dosť náročné a pre mnohé z nich nie zú známe žiadne rozumne použiteľné
postačujúce podmienky.
",4
8162ca6241b3e445,kms,"Mišovia ša chyštajú platiť, no potrebujú ša dohodnúť, či budú platiť
všetci špolu alebo každý šám. Kým diškutujú na túto tému, šervírka má
čaš zištiť, koľko zaplatia.

Nech $\textrm{V} = 9999$. Dokážte, že[^1]
$$\sum^{\textrm{V}}_{n=1}{\frac{1}{\left(\sqrt{n}+\sqrt{n+1}\right)\left(\sqrt[4]{n}+\sqrt[4]{n+1}\right)}}=9.$$

[^1]: Šymbol $\sum$ označuje šumu, ak šte ša š ním ešte neštretli,
    nezúfajte a prečítajte ši viac na
    [Wikipédii](https://cs.wikipedia.org/wiki/Sumace).
","Keď máme v úlohe zadaný nejaký výraz, tak sa oplatí skúsiť ho nejako
zjednodušiť. Jednou z typických úprav výrazov je odstránenie odmocnín z
menovateľa. Keď máme v menovateli výraz $\sqrt{a} + \sqrt{b}$, tak
rozšírením zlomku hodnotou $\sqrt{a} - \sqrt{b}$ dostaneme
$(\sqrt{a} + \sqrt{b})(\sqrt{a} - \sqrt{b}) = a - b$. Využili sme pritom
vzorec $A^2 - B^2 = (A + B) \cdot (A - B)$.

Výraz zo sumy preto môžeme rozšíriť (zjavne nenulovou) hodnotou
$\sqrt{n+1}-\sqrt{n}$:
$$\frac{1}{\left(\sqrt{n}+\sqrt{n+1}\right)\left(\sqrt[4]{n}+\sqrt[4]{n+1}\right)}
\cdot \frac{\sqrt{n+1}-\sqrt{n}}{\sqrt{n+1}-\sqrt{n}} = 
\frac{\sqrt{n+1}-\sqrt{n}}{(n+1-n)\left(\sqrt[4]{n}+\sqrt[4]{n+1}\right)} = 
\frac{\sqrt{n+1}-\sqrt{n}}{\left(\sqrt[4]{n}+\sqrt[4]{n+1}\right)}.$$

Dostaneme výraz, v ktorého čitateli znova môžeme použiť vzorec
$A^2-B^2 = (A+B)(A-B)$:

$$\frac{\sqrt{n+1}-\sqrt{n}}{\left(\sqrt[4]{n}+\sqrt[4]{n+1}\right)} =
\frac{\left(\sqrt[4]{n+1}\right)^2-\left(\sqrt[4]{n}\right)^2}{\left(\sqrt[4]{n}+\sqrt[4]{n+1}\right)} =
\frac{\left(\sqrt[4]{n+1}+\sqrt[4]{n}\right)\left(\sqrt[4]{n+1}-\sqrt[4]{n}\right)}{\left(\sqrt[4]{n}+\sqrt[4]{n+1}\right)}= \sqrt[4]{n+1}-\sqrt[4]{n}.$$

Dostali sme zjednodušený výraz, ktorý už lepšie upraviť nevieme. Dosaďme
tento výraz naspäť do rovnosti zo zadania:

$$\sum^{\textrm{V}}_{n=1}\left(\sqrt[4]{n+1}-\sqrt[4]{n}\right)=9.$$

Vieme, že ak v sume $\sum^{\textrm{9999}}_{n=1}\sqrt[4]{n}$ bude $n$
nadobúdať hodnoty $1$ až $9999$, tak v sume
$\sum^{\textrm{9999}}_{n=1}\sqrt[4]{n+1}$ bude $n + 1$ nadobúdať hodnoty
$2$ až $10000$. Po dosadení čísel by rovnosť vyzerala takto:

$$\sqrt[4]{2}-\sqrt[4]{1}+\sqrt[4]{3}-\sqrt[4]{2}+\sqrt[4]{4}-\sqrt[4]{3}+...+\sqrt[4]{9999}-\sqrt[4]{9998}+\sqrt[4]{10000}-\sqrt[4]{9999}=9.$$

Môžeme si všimnúť, že väčšina odmocnín sa najskôr pričíta a v ďalšom
kroku sa odčíta.[^1] Keď sa takto všetky navzájom odčítajú, zostane nám:

$$-\sqrt[4]{1}+\sqrt[4]{10000}=9.$$

Odmocnením dostávame $-1 + 10 = 9$, a teda $9 = 9$. Dokázali sme, že
platí rovnosť zo zadania.

[^1]: Suma takéhoto typu sa nazýva aj *teleskopická*.
",7
539b048dee94a32c,kms,"Keď sa mu konečne podarilo zostaviť všetky kartičky, tak sa mu v rukách
naraz rozsvietili a pred ním sa zjavil už známy portál, ktorý ho
tentokrát zobral naspäť do T2. Krtko si celý uveličený sadol do kresla,
keď tu si všimol, ako ho s otvorenými ústami pozorujú David a Jožko.
Krtko sa podujal im vyrozprávať svoje pozoruhodné dobrodružstvá. Jožko
nelenil a hneď vytiahol tablet, kde si začal zakresľovať mapu Krtkových
ciest. Ako tak Krtko dorozprával, Jožko natešene zvolal: Zmätený Krtko
sa hneď nahol k tabletu, aby lepšie videl.

Máme štvoruholník $ABCD$ s vpísanou kružnicou $k$, ktorá sa dotýka strán
$BC$, $DA$ postupne v bodoch $E$, $F$. Úsečka $DE$ pretína kružnicu $k$
druhýkrát v bode $X$. Dokážte, že ak sa kružnica opísaná trojuholníku
$DFX$ dotýka priamok $AB$ a $CD$, tak štvoruholník $AFXC$ je tetivový.
","Predtým, než začneme úlohu riešiť, zamyslime sa najprv nad dvomi
predprípravnými vecami -- po prvé, ako vôbec takýto komplikovaný obrázok
s dvomi predpokladmi nakresliť a po druhé (čo súvisí s kreslením), aké
má táto konfigurácia stupne voľnosti. Voľne povedané, počet stupňov
voľnosti je v podstate počet objektov, ktoré môžeme postupne zakresliť
do roviny tak, že pri kreslení každého z nich máme stále nejakú voľnosť
vo výbere jeho polohy a zároveň stále dodržiavame predpoklady zo
zadania. Napríklad, rovnostranný trojuholník žiadne stupne voľnosti
nemá, ak si odmyslíme štandardné zhodné a podobné zobrazenia v rovine.
Ak fixneme veľkosť, polohu a rotáciu trojuholníka, nemáme už nič, čím by
sme mohli voľne hýbať, pretože vzájomná poloha jeho vrcholov je fixne
daná.

Správnych spôsobov, ako úlohu nakresliť, môže byť niekoľko. My
odprezentujeme ten, ktorý sa zdá nám najvhodnejší. Silno odporúčame
čitateľovi zobrať papier a pero a kresliť s nami, aby videl, aké je to v
tomto poradí jednoduché. Najmä, ak mal problémy so svojím vlastným
náčrtom. Začneme kružnicou $k$. Toto rozhodnutie je jasné každému, kto
sa kedy snažil nakresliť dotyčnicový štvoruholník tak, že najprv
nakreslil jeho strany. Fixneme si jej polohu a veľkosť, aby sme sa
zbavili zbytočnej voľnosti v podobe posunutí a rovnoľahlosti. Môže to
znieť neintuitívne, ale ako druhý objekt nakreslíme priamku, na ktorej
budú ležať vrcholy $C, D$. Onedlho uvidíme, prečo. Túto priamku
nakreslíme tak, aby bola a hore. Priesečník tejto priamky s kružnicou
$k$ označme $H$. Teraz zvoľme vrchol $D$ kdekoľvek na tejto priamke
naľavo od $H$.

Tak a sme hotoví. Akokoľvek neuveriteľne to bude znieť, práve sme
vyčerpali všetky stupne voľnosti, ktoré sme mali. Celý zvyšok
konfigurácie je daný tým, čo sme zrovna nakreslili. Zároveň je ľahké si
rozmyslieť, že kresliac veci v tomto poradí sme nestratili žiadnu a
vieme takto nakresliť všetky. Prečo je teda celý zvyšok obrázku daný?

Poloha bodu $F$ (a teda aj priamky, na ktorej ležia body $D, A$) je daná
dokreslením druhej dotyčnice z $D$ na $k$. Nazvime si kružnicu opísanú
trojuholníku $DFX$ ako $l$. Všimnime si, že poloha tejto kružnice je
teraz jasne daná aj bez bodu $X$, lebo zo zadania vieme, že sa dotýka
priamky $DC$. Teda stačí pretnúť kolmicu na priamku $DC$ prechádzajúcu
bodom $D$ s osou úsečky $FD$ a máme jednoznačne určený stred, označme ho
$T$. Toto je zároveň dobrý spôsob, ako kružnicu nakresliť. Teraz môžeme
jednoducho označiť druhý priesečník kružníc $k, l$ ako $X$. Ďalej vieme
skonštruovať priamku $DX$. Jej druhý priesečník s kružnicou $k$ musí byť
bod $E$. V tomto bode teraz máme určenú dotyčnicu ku kružnici $k$, ktorá
je priamkou, na ktorej musia ležať body $B, C$. Bod $C$ je už
jednoznačne určený ako priesečník tejto priamky a priamky $DH$, teda ho
označíme. Aby sa kružnica $l$ mohla dotýkať priamky $AB$, musí byť táto
priamka druhou spoločnou dotyčnicou kružníc $k, l$, lebo vieme, že $AB$
sa zo zadania dotýka aj kružnice $k$. Teda poloha priamky $AB$ je
jednoznačne určená a tým aj body $A, B$ ako priesečníky tejto dotyčnice
postupne s priamkami $DF$ a $CE$. Ako vidíme, vskutku sme práve
nakreslili celý obrázok pričom každý jeden krok bol veľmi jednoduchý na
reálne nakreslenie. Popri kreslení sme už stihli získať slušnú intuíciu
o konfigurácií a jej vnútorných väzbách.

Tak a teraz prejdime na samotné riešenie. Stačí už len ukázať, že
kružnica opísaná trojuholníku $XFC$ (nazvime ju $m$) prechádza bodom
$A$. Na to označíme bod $A'$ ako priesečník kružnice $m$ s priamkou $AB$
a ukážeme, že $A'$ a $A$ sú vlastne na tom istom mieste.[^1] Plán je
nasledovný: stačí nám vlastne dokázať, že priamka $A'F$ je dotyčnicou ku
kružnici $k$. Potom to musí byť tá istá dotyčnica, ktorá z bodu $D$
vedie cez $F$ do bodu $A$. Ako ukážeme, že $A'F$ je dotyčnicou? Začneme
tým, že sa namiesto tejto časti obrázka budeme sústrediť na symetrickú
časť obrázka s bodmi $X$, $H$ a a priesečníkom kružnice $m$ s priamkou
$DC$ (ktorý nazveme $Y$). To preto, lebo v tej časti obrázka máme trochu
viac informácií a trochu jednoduchšie uhlenie. Ukážeme, že priamka $YX$
je dotyčnicou kružnice $k$.

Poďme sa pustiť do uhlenia. Označme stred kružnice $k$ ako $S$,
priesečník kružnice $m$ s priamkou $DC$ ako $Y$ a priesečník $AB$ s
kružnicou $k$ ako $G$. Nech $|\angle FDH| = 2\alpha$ a
$|\angle XDH| = \omega$. Hoci $\omega$ je daná priamo z $\alpha$, ich
vzájomný vzťah nie je priamočiary a jednoduchý, preto sa oplatí označiť
aj $\omega$, ktorý budeme masívne používať. Keďže $DH$ je dotyčnicou ku
kružnici $l$, z vety o úsekovom uhle nám je jasné, že
$|\angle DFX| = \omega$. Keďže priamka $DF$ je dotyčnicou ku kružnici
$k$, z vety o úsekovom uhle nám je jasné, že $|\angle FEX| = \omega$. To
ale znamená, že priamky $DC$ a $EF$ sú rovnobežné (vďaka striedavým
uhlom)! Ľahko sa dá rozmyslieť, že v takejto situácií to musí znamenať,
že štvoruholník $DCEF$ je nie len lichobežník, ale aj rovnoramenný
lichobežník (napríklad tak, že si predstavíme konfiguráciu, v ktorej
naozaj tento štvoruholník bude rovnoramenný lichobežník (a teda $H$ bude
stredom úsečky $DC$) a uvedomíme si, že posunom bodu $C$ v ktoromkoľvek
smere sa monotónne bude meniť aj poloha bodu $E$, čo pri fixnej polohe
bodu $F$ zamedzuje rovnobežnosti daných dvoch priamok). Teda
$|\angle CFD| = |\angle CED| = 180-\omega-2\alpha$ (čo vidíme
dopočítaním uhlov do $180$ stupňov v trojuholníku $DEC$). Teda uhol
$XFC$ musí mať veľkosť $180-2\omega-2\alpha$, po odpočítaní uhla $DFX$.
Keďže body $FXYC$ ležia na kružnici, využitím, že súčet protiľahlých
uhlov tetivového štvoruholníka je 180 stupňov, vidíme, že
$|\angle XYH| = 2\omega+2\alpha$.

Ďalej, $|\angle HSF|=180-2\alpha$ ako jasne vidno z tetivového
štvoruholníka $DFSH$. Zároveň, $|\angle XSF|=2\omega$ keďže uhol $XSF$
je stredový k uhlu $XEF$. Teda jednoduchým odpočítaním uhlov dostávame
$|\angle HSX|=180-2\alpha-2\omega$. Ak teraz označíme $Y'$ ako
priesečník dotyčnice ku kružnici $k$ prechádzajúcej bodom $X$ a priamky
$DC$ a dopočítame z tetivovosti štvoruholníka $XSHY'$ uhol pri $Y'$,
vidíme, že je to ten istý uhol ako uhol pri $Y$ v trojuholníku $XYH$.
Teda $Y$ a $Y'$ splývajú. Z toho vyplýva, že druhá dotyčnica z bodu $Y$
na kružnicu $k$ je vlastne $YX$.

Záverom, všimnime si, že všetky tri kružnice a tiež body
$X, F, H, G, A', Y$ sú súmerné vzhľadom na osovú súmernosť s osou $TS$,
teda osou tvorenou stredmi kružníc $k, l$ (a $m$). Teda páry bodov
$X, F$ a $Y, A'$ a $H, G$ majú symetrické pozície a role vzhľadom na os
$ST$. To ale znamená, že druhá dotyčnica na kružnicu $k$ z bodu $A'$ nie
je nič iné, ako $A'F$, symetricky k vzťahu bodov $Y$ a $X$. Nakoľko
dotyčnica v bode $F$ ku kružnici $k$ je len jedna, musí to byť tá istá
dotyčnica, na ktorej ležia body $F, A$. Teda vskutku, $A$ a $A'$ ležia
na tom istom mieste, čo bolo našim cieľom dokázať.

**Poznámka na rozlúčku:** Bod $Y$ v tomto riešení nebol nevyhnutný. Celá
vec sa dala spraviť počítaním uhlov pri $A$ a $A'$, s využitím iba o
trošičku náročnejšieho uhlenia. Teda táto úloha sa dala vyriešiť vskutku
minimalisticky, s využitím najzákladnejších geometrických tvrdení a bez
dokresľovania bodov a priamok. Bod $Y$ sme dokreslili, iba aby sme
demonštrovali, že nie je potrebné sa báť robiť také veci, ak máme dôvod
veriť, že nám to pomôže.

[^1]: Tu si musíme davať sakramenský pozor, aby sme omylom nevyužili, že
    bod $A'$ leží na priamke $DF$ alebo že $A$ leží na kružnici $m$,
    oboje by totiž znamenali využitie dokazovaného tvrdenia v dôkaze, čo
    sa nepatrí.
",10
6825bd9ad13568a8,kms,"Nájdite všetky prirodzené čísla, ktoré sú rovné tretine druhej mocniny
súčtu svojich číslic.
","Pri riešení príkladu stačí nájsť riešenie rovnice

$$x=\frac{y^2}{3}$$

kde $x$ je prirodzené číslo a $y$ je jeho ciferný súčet. Z rovnice
vidíme, že číslo $y$ musí byť deliteľné troma. Keby nebolo, ani jeho
druhá mocnina by nebola deliteľná troma a na ľavej strane rovnice by sme
nedostali prirodzené číslo. V ďalšom kroku budeme teda za ciferný súčet
dosadzovať čísla deliteľné troma a overovať, či číslo, ktoré vyjde ako
riešenie rovnice spĺňa vlastnosť ciferného súčtu ktorý sme dosadili.
Postupne vyskúšame ciferné súčty od $3$ po $27$ a zistíme, že zadaniu
vyhovujú čísla $3$, $27$ a $48$. Treba si uvedomiť, že pre ciferný súčet
väčší ako $27$ musí byť hľadané číslo viac ako trojciferné. Ľahko si
dokážeme, že štvorciferné číslo spĺňajúce podmienku zo zadania
neexistuje. Pre najväčšie štvorciferné číslo $9999$ sa totiž tretina
druhej mocniny $y$ rovná $432$, čo je číslo trojciferné, teda pre žiadne
štvorciferné číslo daný vzťah neplatí.

Väčšina riešiteľov sa až potiaľto dostala bez vážnejších problémov.
Taktiež veľa z vás správne tušilo, že pre viac ako štvorciferné čísla už
bude ciferný súčet príliš malý na to, aby mohla mať úloha nejaké ďalšie
riešenia. Takmer nikto sa však tento fakt nepokúsil poriadne dokázať.
Inými slovami, chceli by sme vedieť, či

$$x>\frac{y^2}{3}$$

platí pre všetky aspoň štvorciferné čísla. Označme si $k$ počet cifier
čísla $x$. Najmenšie $k$-ciferné číslo je $10^{k-1}$, najväčší možný
ciferný súčet $k$-ciferného čísla je zas $9k$. Stačilo by nám teda
dokázať, že

$$10^{k-1}>\frac{(9k)^2}{3}=27k^2$$

Mohlo by sa zdať, že táto nerovnosť musí očividne platiť, pretože ľavá
strana rastie exponenciálne rýchlo a pravá len kvadraticky. (Môžte si
skúsiť vypísať hodnoty pre niekoľko malých $k$ a uvidíte, že rozdiel
medzi pravou a ľavou stranou je čoraz väčší.) Uvedomme si však, že
napríklad pre $k\leq 3$ nerovnosť neplatí. Ako si teda môžme byť istí,
že nenájdeme aj ďalšie také $k$? Nerovnosť preto musíme dokázať. Urobíme
to matematickou indukciou začínajúcou od $k=4$.

- Pre $k=4$:

  $$10^{k-1}=1000>432=27k^2$$

- Pre $k>4$ máme indukčný predpoklad

  $$10^{k-1}>27k^2$$

  a chceme dokázať, že platí

  $$10^k>27(k+1)^2\text{.}$$

  Keďže $k>4$, bude určite platiť aj to, že $k^2>k$ a $k^2>1$. Toto
  spolu s indukčným predpokladom využijeme pri priamom dôkaze
  nerovnosti:

  $$10^{k-1}>27k^2$$ $$2\cdot 10^{k-1}>2\cdot 27k^2>2\cdot 27k$$
  $$10^{k-1}>27k^2>27$$

  Sčítaním týchto nerovností a jednoduchou úpravou už dostaneme
  nerovnosť, ktorú sme chceli dokázať:

  $$10^k=10\cdot 10^{k-1}>4\cdot 10^{k-1}>27k^2+2\cdot 27k+27=27(k+1)^2$$
",5
b38940527cd4f871,kms,"Adam mal snár. V snári boli odpovede. Odpovedali na otázky. Na otázky
typu Krtko mal sen. Snívalo sa mu o trojuholníku. Trojuholník však v
snári nebol. Preto bol Krtko smutný, keď mu Adam povedal: A tak bol
Krtko smutný. Ale nemusel by byť. Pomôžte vyriešiť Krtkov sen, aby bol
šťastný.

Je daný trojuholník $ABC$ s bodom $E$ na strane $BC$ tak, že
$|BE| > |EC|$. Zostrojte[^1] body $D$ a $F$ postupne na stranách $AB$ a
$AC$ tak, aby uhol $DEF$ bol pravý a zároveň aby úsečka $DE$ delila
úsečku $BF$ na polovicu.

[^1]: Ak ste sa s podobným typom úloh ešte nestretli, môže vám pomôcť
    krátky text na stránke:
    <https://kms.sk/ako_riesit/konstrukcne_ulohy/>
","### Pozorovania

Predtým, ako popíšeme ako takéto body zostrojiť, pozrime sa na
vlastnosti finálnej konštrukcie, ktorá vyplýva zo zadania. Vytvorme si
bod $K$ na polpriamke $EC$ taký, že $|BE| = |EK|$. Zo zadania vieme, že
$|BE| > |EC|$, z čoho vieme usúdiť, že bod $K$ bude ležať mimo strany
$BC$.

Označme si $S$ priesečník $DE$ a $BF$. Zo zadania vieme, že $S$ je
stredom úsečky $BF$. Keďže zároveň je bod $E$ stredom úsečky $BK$, tak
$ES$ je strednou priečkou v trojuholníku $FBK$. O stredných priečkach
vieme, že sú rovnobežné s treťou stranou trojuholníka, a teda
$ES\ ||\ KF$.

Priamka $EF$ pretína rovnobežné priamky $ES$ a $KF$, z čoho vyplýva, že
uhly $DEF$ a $EFK$ sú striedavé, majú teda rovnakú veľkosť. Keďže zo
zadania máme $|\sphericalangle DEF| = 90^\circ$, platí tiež
$|\sphericalangle EFK| = 90^\circ$. Preto bod $F$ musí ležať na
Tálesovej kružnici nad úsečkou $EK$.

### Konštrukcia

Teraz keď už vieme čo to o vlastnostiach daného trojuholníka, môžeme
popísať, ako by sme body $D$ a $F$ mohli skonštruovať.

1.  Vytvorme polpriamku $EC$ a na nej bod $K$ taký, že $|BE| = |EK|$.

2.  Nájdime stred úsečky $EK$ a označme ho $M$. Skonštruujme kružnicu
    $k$ so stredom v $M$ a polomerom $|MK|$.

3.  Priesečník kružnice $k$ a strany $AC$ je hľadaný bod $F$.

4.  Skonštruujeme úsečku $FE$ a na ňu kolmú priamku prechádzajúcu bodom
    $E$. Priesečník tejto priamky a strany $AB$ je hľadaný bod $D$.

Je známe, že pomocou pravítka a kružidla vieme skonštruovať priamky,
kružnice, stredy strán a kolmice. V našej konštrukcii sa nič iné
nevyužíva, a teda sme schopný body $D$ a $F$ skonštruovať. V prvej časti
riešenia sme zistili, že ak nejaké body $D$, $F$ majú spĺňať podmienky
zo zadania, tak to musia byť presne takto skonštruované body. To, že
$D$, $F$ skutočne spĺňajú podmienky zo zadania sa overí obráteným
postupom. Keďže uhly $KFE$ a $FED$ sú pravé, tak $KF$ a $ED$ sú
rovnobežné. Spolu s tým, že $E$ je stred $BK$ to znamená, že $ES$ je
stredná priečka v $FBK$, teda $S$ je stred $BF$.

### Čo sa môže pokaziť

Pri takejto konštrukcii však môže nastať problém. V bode $3$
predpokladáme, že priesečník kružnice $k$ a strany $AC$ existuje. Ak
však nastane situácia, kedy body $A$ a $C$ ležia oba vnútri kružnice $k$
(inak povedané, platí $|EM| > |AM|$), tak tento priesečník neexistuje. Z
pozorovaní však vieme, že bod $F$ musí určite ležať na kružnici $k$
kvôli tomu, aby bol uhol $FED$ pravý. Preto vieme povedať, že pre takúto
kombináciu trojuholníka $ABC$ a bodu $E$ nie je možné skonštruovať body
$D$ a $F$.

Podobne by sme mohli uvažovať v bode $4$, či sa kolmica na $FE$ vždy
pretne so stranou $AB$. O uhle $CED$ však vieme, že jeho veľkosť je
menej ako $180^\circ$. Je to preto, lebo uhol $FED$ má byť pravý a $FEK$
je pravouhlý trojuholník, čiže uhol $FEK$ je vždy menší ako $90^\circ$,
čiže $|\sphericalangle CED|<180^\circ$. Preto bod $D$ nebude mimo úsečky
$AB$ za bodom $B$. Keďže $ED$ je rovnobežné s $KF$, tak
$|\sphericalangle DEB|=|\sphericalangle FKE|<|\sphericalangle FCE|$,
takže bod $D$ nebude mimo úsečky $AB$ ani za bodom $A$. Tým vieme
usúdiť, že priesečník kolmice na $FE$ prechádzajúcej bodom $E$ a priamky
$AB$ bude vždy ležať medzi bodmi $A$ a $B$.
",8
5ac35c4aae20d08c,kms,"Počas prehliadky hradu zvnútra sa Kubko trochu nechal strhnúť krásou
fresiek na stenách a pútavými slovami sprievodkyne. Najviac ho však
zaujalo, keď sprievodkyňa začala rozprávať o japonskom šachu, ktorý
hrávali japonskí Šogúni a Daimjóvia.

V japonskej verzii šachu existuje figúrka strieborného generála, ktorá
vie byť otočená jedným zo štyroch základných smerov. Strieborný generál
ohrozuje políčka, ktoré s ním susedia diagonálne a jedno políčko pred
sebou (podľa toho, ktorým smerom je otočený). Koľko najviac figúrok
Strieborných generálov je možné umiestniť na šachovnicu $8 \times 8$
tak, aby žiadna figúrka strieborného generála neohrozovala inú figúrku?
","Dobrým začiatkom pri riešení takýchto úloh je skúsiť koľko najviac
figúrok vieme na hraciu plochu dostať. V tomto prípade to ide pomerne
ľahko -- vyberieme si nejaký riadok (alebo stĺpec) a keď otočíme
všetkých generálov tak, aby sa pozerali na políčka mimo daného riadku,
môžeme ho zaplniť celý. Oba riadky susediace s tým, ktorý sme práve
zaplnili, sú ohrozené, ale ostatné riadky môžeme ďalej zapĺňať. Takouto
taktikou vieme zaplniť generálmi každý druhý riadok, a žiadni z nich sa
nebudú ohrozovať. Príklad ako to môže vyzerať je na obrázku nižšie.

Umiestnili sme $32$ generálov, čo je celkom dosť. Teraz potrebujeme
dokázať, že viac ich tam umiestniť nejde (ak by sa nám to nepodarilo,
naznačovalo by to, že ich tam ide umiestniť viac a mali by sme sa viac
snažiť). Aby sme to dokázali, úlohu si najprv zjednodušíme. Šachovnicu
$8 \times 8$ si zmenšíme na šachovničku $2 \times 2$ a zamyslíme sa,
koľko najviac generálov sa zmestí na ňu. Či už krátkou úvahou, alebo
vyskúšaním všetkých možností zistíme, že na šachovničke $2 \times 2$ je
možné umiestniť najviac dvoch generálov tak, aby sa neohrozovali.

Teraz sa vrátime k veľkej šachovnici $8 \times 8$. Môžeme si všimnúť, že
sa skladá z $16$ menších šachovničiek $2 \times 2$ (štvorcov so stranou
dĺžky $2$). Vieme, že v každom z nich môžu byť najviac dvaja generáli,
čo znamená, že na celej veľkej šachovnici môže byť najviac
$2 \cdot 16 = 32$ generálov. Toľko sa nám tam aj podarilo umiestniť,
čiže je to naozaj najväčší možný počet.
",5
9f7aa2bfc168fc0e,kms,"Nech $CD$ a $BE$ sú výšky trojuholníka $ABC$. Dokážte, že trojuholníky
$ACB$ a $ADE$ sú podobné.
","Našou úlohou je dokázať podobnosť nejakých trojuholníkov. 
Nakreslime si teda obrázok so situáciou zo zadania a skúsme tam pohľadať akúkoľvek podobnosť; vedeli by sme trochu viac a možno by nám to pomohlo. Kedže v zadaní nie sú uvedené žiadne dĺžky strán a ani ich nevieme nejakým rozumným spôsobom získať, sústredíme sa na hľadanie podobnosti podľa dvoch rovnakých uhlov. Okrem uhlov trojuholníka ABC máme na obrázku ešte niekoľko pravých uhlov a teda aj niekoľko trojuholníkov, v ktorých už zhodnosť jedného z ďalších uhlov zaručuje ich podobnosť. 
Skúste teraz niektoré z týchto dvojíc trojuholníkov pohľadať. (A v čítaní naozaj nepokračujte, kým aspoň jednu takúto dvojicu nenájdete, alebo si naozaj nebudete vedieť rady.) Pomerne rýchlo sa dá nájsť dvojica $AEB$ a $ADC$. Tieto trojuholníky sú podobné, pretože majú spoločný uhol pri vrchole $A$. {Priesečník BC a DE si označme S. Potom ďalšími dvojicami sú napríklad $SED$ a $SCB$ či $SDB$ a $SEC$.)
Vieme, že podobné trojuholníky majú rovnaký pomer prislúchajúcich  strán, preto platí $|AE|: |AB| = |AD| :|AC|$. Všimnime si, že teraz vieme povedať niečo viac  o trojuholníku $AED$,  pretože už vieme niečo o dĺžkach jeho strán. To je výborné, pretože môžeme začať využívať aj iné druhy podobnosti, konkrétne {\it sus} alebo {\it sss}. Keďže trojuholníky $AED$ a $ABC$ majú spoločný uhol pri vrchole $A$, skúsme to  využiť a spojiť s našimi vedomosťami o pomeroch strán. 
Keby pre pomer strán, ktoré zvierajú spoločný uhol $BAC$, platil vzťah $|AE|:|AD| = |AB|:|AC|$, boli by trojuholníky $AED$ a $ABC$ podobné. Platnosť tohto vzťahu sme však už ukázali, stačí sa pozrieť na pomer strán o niekoľko riadkov vyššie. 

To, čo ste práve dočítali, je \uv{vzorové} riešenie za $7$ bodov. Tomuto riešeniu totiž chýba akákoľvek diskusia. Nikde  nie je ani zmienka o tom, či situácia vždy musí vyzerať takto. Nie, nemusí. Napríklad ak je trojuholník ABC pravouhlý s pravým uhlom pri vrchole $A$, tak jeden z trojuholníkov spomínaných v zadaní vôbec neexistuje, za to sme však body nestrhávali.  
Čo je dôležitejšie, ak bude trojuholník $ABC$ tupouhlý, či už s tupým uhlom pri vrchole $A$, alebo pri niektorom zo zvyšných dvoch, situácia vyzerá trochu inak. Teraz je opäť vhodný čas nakresliť si obrázok a dobre sa nad ním zamyslieť. Všimneme si, že v jednom z prípadov nami spomínaný postup nefunguje, stačí ho však už len trochu upraviť.    
Zapamätajte si, že diskusia je vždy nevyhnutnou súčasťou riešenia.
",4
e104dde0868180d7,kms,"Aristoteles raz išiel popod most v Aténach, keď tu zrazu skríkol
\""Heuréka!\"", zobral najbližší kameň a vytesal [^1] do kamenného piliera
sústavu rovníc
$$\alpha^2+\beta^2+\gamma=\alpha^2+\beta+\gamma^2=\alpha+\beta^2+\gamma^2.$$
Nájdite všetky kladné reálne trojice $\alpha,\beta,\gamma$, ktoré
spĺňajú Aristotelovu rovnosť.

[^1]: Jeho akt sa nápadne podobá tomu, čo od neho nehanebne skopíroval
    Hamilton o 2000 rokov neskôr
","Zapíšme si najprv zadanú sústavu rovníc v tvare troch rovníc:

$$\begin{equation}
\setcounter{equation}{0}
    \begin{split}
        \alpha^2+\beta^2+\gamma&=\alpha^2+\beta+\gamma^2, \\
        \alpha^2+\beta^2+\gamma&=\alpha+\beta^2+\gamma^2, \\
        \alpha^2+\beta+\gamma^2&=\alpha+\beta^2+\gamma^2.
    \end{split}
\end{equation}$$

Pri riešení takýchto sústav sa vždy oplatí skúsiť sčítavanie alebo
odčítavanie strán jednotlivých rovníc, alebo rovníc samotných. Inak tomu
nie je ani tu. Začnime teda tým, že v prvej rovnici odčítame pravú
stranu od ľavej:

$$\begin{equation*}
    \begin{split}
        \alpha^2+\beta^2+\gamma&=\alpha^2+\beta+\gamma^2, \\
        \beta^2+\gamma-\beta-\gamma^2&=0.
    \end{split}
\end{equation*}$$

To začína vyzerať celkom sľubne. Bystré oko si všimne, že sa v rovnici
vyskytuje rozdiel dvoch štvorcov. Skúsme to teda využiť v náš prospech:

$$\begin{equation*}
    \begin{split}
        \beta^2-\gamma^2-(\beta-\gamma)&=0, \\
        (\beta-\gamma)(\beta+\gamma)-(\beta-\gamma)&=0, \\
        (\beta-\gamma)(\beta+\gamma-1)&=0.
    \end{split}
\end{equation*}$$

Rovnice v zadaní sú si veľmi podobné. Môžeme si všimnúť, že keby
ľubovoľným spôsobom povymieňame $\alpha$, $\beta$ a $\gamma$, zadaná
sústava rovníc by ostala nezmenená. Sústava rovníc s takouto vlastnosťou
sa nazýva symetrická. Vďaka tomu môžeme aplikovať predošlý postup na
ľubovoľnú z rovníc $(0)$, čím sa vieme dopracovať k nasledovným
rovniciam:

$$\begin{align}
    (\alpha-\beta)(\alpha+\beta-1)&=0, \\
    (\alpha-\gamma)(\alpha+\gamma-1)&=0, \\
    (\beta-\gamma)(\beta+\gamma-1)&=0.
\end{align}$$

To, že sme dokázali upraviť rovnice na súčin dvoch členov rovný nule nám
značne uľahčuje prácu. Vieme, že každá z rovníc bude platiť práve vtedy,
keď aspoň jedna zo zátvoriek sa rovná nule.

Z rovnice $(1)$ vieme, že musí platiť aspoň jedna z nasledovných rovníc:

$$\begin{align}
        \beta&=\alpha, \tag{$1.A$}\\
        \beta&=1-\alpha. \tag{$1.B$}
    \end{align}$$

$\bf{(1.A):}$ Túto rovnosť by sme ďalej vedeli dosadiť do rovnice $(3)$.
Ľahko si overíme, že by nás to priviedlo k rovnici $(2)$.

$\bf{(1.B):}$ Rovnako aj túto rovnosť vieme dosadiť do rovnice $(3)$:

$$\begin{equation*}
    \begin{split}
        (1-\alpha-\gamma)(1-\alpha+\gamma-1)&=0, \\
        (1-\alpha-\gamma)(-\alpha+\gamma)&=0, \\
        (\alpha+\gamma-1)(\alpha-\gamma)&=0. 
    \end{split}
\end{equation*}$$

Znova nás to však privedie k rovnici $(2)$.

Aby sme vedeli pokračovať ďalej v riešení, potrebujeme poznať riešenie
rovnice $(2)$. To však už v podstate vieme, pretože je analogicky
podobné riešeniu $(1)$. Musí platiť aspoň jedno z:

$$\begin{align}
        \gamma&=\alpha \tag{$2.A$},\\
        \gamma&=1-\alpha \tag{$2.B$}.
    \end{align}$$

Riešenie sa nám teda znova vetví na dve časti. Máme štyri, ktoré musíme
preveriť:

$\bf{(1.A-2.A):}$ Platí $\beta=\alpha$ a $\gamma=\alpha$, čiže
$\alpha=\beta=\gamma$. Nakoľko hľadáme len kladné riešenia, prvým
riešením je trojica $(\alpha, \alpha, \alpha),$
$\alpha \in \mathbb{R^+}$.

$\bf{(1.A-2.B):}$ Platí $\beta=\alpha$ a $\gamma=1-\alpha$. V tomto
prípade musíme dávať pozor na to, kedy sú všetky tri premenné kladné.
Musí platiť $\alpha>0$ a zároveň $1-\alpha>0$, teda $\alpha<1$.

Druhým riešením je trojica $(\alpha, \alpha, 1-\alpha),$
$\alpha \in (0,1)$.

$\bf{(1.B-2.A):}$ Platí $\beta=1 - \alpha$ a $\gamma=\alpha$. Podobne
ako v predošlom prípade, treba si dať pozor, aby boli všetky premenné
kladné. Tretím riešením v tomto prípade je trojica
$(\alpha, 1-\alpha, \alpha),$ $\alpha \in (0,1)$.

$\bf{(1.B-2.B):}$ Platí $\beta=1 - \alpha$ a $\gamma=1 - \alpha$.
Štvrtým riešením je trojica $(\alpha, 1-\alpha,1 - \alpha),$
$\alpha \in (0,1)$.

Ľahko sa presvedčíme, že všetky štyri typy riešení, ktoré sme našli,
naozaj vyhovujú, a to tak, že ich dosadíme do pôvodnej sústavy rovníc.
",5
b71fb8e783abada0,kms,"Vo vnútri Citadely nás čakalo niekoľko prekvapení. To prvé bolo, že vo
vnútri Citadely sa nachádzalo celé kráľovstvo Abstrakcie, v plnej
veľkosti a sláve. Druhé (ako nás upozornil strážnik House-Dorf) bolo, že
vnútro Citadely je nekonečne veľké -- presnejšie povedané, je to celá
rovina. A tretie bolo, že všetky domy v Citadele stáli na bodoch s
celočíselnými súradnicami, a na každom bode s celočíselnými súradnicami
stál jeden dom. Chceli sme sa vydať na cestu, no House-Dorf nás najprv
požiadal o pomoc: V Citadele vraj práve z basy ušiel nebezpečný
zločinec. Basa sa nachádza na celočíselných súradniciach $(x_0,y_0)$ a
zločinec si najskôr zvolil nejaké celé čísla $a,b$ a potom sa každý deň
presúva tak, že ak bol ráno na súradniciach $(x,y)$, tak večer bude v
bode $(x+a,y+b)$[^1]. Každú noc takto zločinec trávi v nejakom dome.
Strážnici si každú noc vyberú jeden dom a vykonajú v ňom prehliadku.[^2]
Vedia strážnici vždy dolapiť zločinca v konečnom počte krokov, aj keď
nepoznajú $x_0, y_0, a, b$?

[^1]: Zločinec si mohol vybrať aj čísla $a=b=0$, kedy by vlastne ostal v
    base.

[^2]: Pri prehliadke domu vedia zistiť len to, či sa v ňom zločinec
    nachádza v tú jednu noc.
","Vzorové riešenie sme sa rozhodli napísať iteratívnym spôsobom. Začneme
zjednodušenou verziou úlohy a vytvoríme k nej triviálne riešenie.
Postupne si budeme úlohu sťažovať a následne naše riešenie upravíme, aby
riešilo aj novú úlohu. Rozhodli sme sa vzorové riešenie napísať práve
týmto spôsobom, aby bolo pre čitateľa čo najzrozumiteľnejšie. Je dobré
si však uvedomiť, že pri takomto štýle spisovania riešenia konáme istú
nadprácu.

### Triviálne zjednodušenie

*Zadanie.* Predstavme si najväčšie možné zjednodušenie úlohy tak, aby sa
nám zachovala jej pointa. Nech vnútro Citadely je priamka[^1] a nech sa
väznica nachádza na fixnom bode $0$[^2]. Zlodej si teda môže vybrať
smer, ktorým bude z väznice utekať a vzdialenosť, o ktorú sa každý deň
posunie.

*Riešenie.* Naším cieľom je zaručiť, že nám zlodej nebude vedieť unikať
donekonečna. Inak povedané:\
Domové prehliadky sa rozhodneme vykonávať nasledovným algoritmom. Prvú
noc sa pozrieme na súradnicu $0$ na priamke. Druhú noc si vypočítame,
kam by sa už zlodej dostal, keby sa rozhodol ísť dennou rýchlosťou $1$ a
v tom dome spravíme prehliadku -- čiže v dome so súradnicami $2$. Tretiu
noc si zase vypočítame, kam by sa zlodej stihol za 3 dni dostať, keby
šiel dennou rýchlosťou $-1$ a spravíme tam prehliadku. Ďalšiu, štvrtú,
noc si zase spočítame, v akom dome by sa zlodej nachádzal, keby šiel
dennou rýchlosťou $2$\...\
Tento postup domových prehliadok by sme mohli zovšeobecniť, ale my sa
rozhodneme tak nespraviť. Jednak by to bolo zbytočne komplikované a
vlastne to ani nepotrebujeme. Ako sme si už povedali, na splnenie
zadania nám stačí pre každú dennú rýchlosť, ktorú nám dokáže zlodej
podstrčiť ukázať, že: Povedzme, že sa teda zlodej vybral po priamke
nejakou všeobecnou dennou rýchlosťou $v$[^3]. Lenže my použitím vyššie
spomínaného algoritmu za $2\cdot|v|+1$ nocí spravíme niekoľko domových
prehliadok. Tieto prehliadky robíme tak, že sa postupne stretne práve
raz so zlodejom, ktorý by sa rozhodol ísť rýchlosťou
$0, 1, -1, 2, \dots, v, -v$. Teda sa stretneme aj so zlodejom, ktorý ide
dennou rýchlosťou $v$. Potom od dňa $2\cdot|v| + 2$ bude zlodej v base,
a teda sme vyhrali.

### 1. iterácia triviálnej úlohy

*Zadanie.* Zmeňme teraz úlohu tak, že vnútro Citadely je síce už rovina,
ale zlodej si vie zvoliť za čísla pohybu $a$, $b$ iba hodnoty z množiny
*nezáporných* celých čísel. Predpokladajme tiež, že väznica sa nachádza
na fixnom bode $(0, 0)$.

*Riešenie.* Budeme musieť nájsť taký algoritmus, že ním postupne
prejdeme všetky možné hodnoty $(a, b)$. Skúsme takýto. Najprv vykonáme
prehliadky v domoch na súradniciach $(a, b)$ takých, že $a + b = 0$. Až
s týmto skončíme, tak potom vykonáme prehliadky v domoch na súradniciach
$(a, b)$, takých, že $a + b = 1$ a takto postupujeme ďalej. Teda ak
skončíme s vykonaním všetkých domových prehliadok na súradniciach
$(a, b), a + b = n$, tak začneme vykonávať prehliadky domov na
súradniciach $(a, b), a + b = n+1$. Samozrejme nenavštevujeme priamo
domy na súradniciach $(a, b)$, ale vždy si dopočítavame, že kde by sa
práve nachádzal zlodej v daný deň, keby si vybral hodnoty pohybu
$(a, b)$. Ostáva nám ešte ukázať, že nech si zlodej vyberie akúkoľvek
všeobecnú dvojicu $(a, b)$, tak vieme povedať, že po konečnom počte dní
už bude určite v base. Zrejme keď skončíme s prehliadkami všetkých
možností $(x, y), x + y = a + b$, tak sa nejakú noc stretneme aj v dome
so zlodejom, ktorý si zvolil dvojicu $(a, b)$.[^4]. A teda od
nasledujúceho dňa už bude zlodej v base, čím sme vyhrali. Poznamenajme
ešte, že kým bude zlodej zaručene chytený, tak urobíme prehliadky v
domoch $(x, y), x + y \leq a + b$. Urobením hrubého horného odhadu
prídeme na to, že takýchto usporiadaných dvojíc nemôže byť viac ako
$(a + b + 1)^2$, čo je počet všetkých usporiadaných dvojíc, kde aj
$x \leq a + b$ aj $y \leq a + b$. Teda po takomto počte dní bude zlodej
už určite chytený a tento počet je konečný.

### 2. iterácia triviálnej úlohy

*Zadanie.* Zmeňme teraz úlohu tak, že vnútro Citadely je rovina a zlodej
si vie zvoliť za $a, b$ akékoľvek celé čísla. Predpokladajme stále, že
väznica sa nachádza na fixnom bode $(0, 0)$.

*Riešenie.* Na vyriešenie tohto problému nám stačí upraviť predošlý
algoritmus tak, že najprv prejdeme postupne všetky možnosti
$(a, b), |a| + |b| = n$ také, že $a, b$ sú najprv obe nezáporné, potom
$a$ je záporné a $b$ je nezáporné, potom $a$ je nezáporné a $b$ je
záporné a na záver $a, b$ sú obe záporné. Potom na dolapenie zlodeja,
ktorý si zvolil dvojicu $(a, b)$ potrebujeme vykonať len 4-krát viacej
domových prehliadok ako v predošlom prípade, čo je stále konečne veľa.

### Posledná iterácia (Skutočná úloha)

*Zadanie.* Zoberme si už konečne pôvodné zadanie úlohy. Vnútro Citadely
je rovina, zlodej si za $a, b$ volí akékoľvek celé čísla a väznica sa
môže nachádzať hocikde v priestore.

*Riešenie.* V skutočnosti táto úloha sa oproti predošlej o moc nelíši.
Jediný rozdiel je, že nevieme, kde sa nachádza väznica. Máme však už
postup, ako robiť domové prehliadky, aby sme zlodeja na rovine chytili
vždy, keď má väznica fixnú pozíciu. Upraviť tento algoritmus tak, aby
sme vedeli chytiť zlodeja vždy, aj keď nevieme, kde sa nachádza väznica
už vôbec nie je ťažké. Stačí nám si namiesto usporiadanej dvojice
$(a, b)$ položiť usporiadanú štvoricu $(a, b, x_0, y_0)$ kde $x_0, y_0$
sú neznáme pozície väznice. Potom upravíme náš algoritmus nasledovne.
Necháme policajtov najprv vykonať[^5] všetky domové prehliadky typu
$(a, b, x_0, y_0)$ také, že $|a| + |b| + |x_0| + |y_0| = 0$. Potom ak
policajti skončia všetky prehliadky typu
$|a| + |b| + |x_0| + |y_0| = n$, tak prejdú na prehliadky typu
$|a| + |b| + |x_0| + |y_0| = n$. Zrejme pomocou takéhoto postupu sa
eventuálne policajti stretnú s akýmkoľvek zlodejom, nech by ten zlodej
vyrazil z hocijakej väznice a vybral si akýkoľvek typ pohybu. Ostáva už
len overiť, že policajti takto chytia akéhokoľvek zlodeja v počte dní.
Využitím myšlienky z predminulej iterácie vieme, že počet usporiadaných
štvoríc $(a, b, x_0, y_0)$ takých, že $|a| + |b| + |x_0| + |y_0| \leq n$
je menší, nanajvýš rovný počtu usporiadaných štvoríc
$(a, b, x_0, y_0), |a| \leq n, |b| \leq n, x_0 \leq n, y_0 \leq n$. Tiež
vieme, že všetky usporiadané štvorice obsiahnuté v prvej možnosti sú
obsiahnuté aj v druhej možnosti a počet usporiadaných štvoríc v druhej
možnosti vieme ľahko vypočítať. Analogickou úvahou z predminulej
iterácie teda dospejeme k tomu, že počet usporiadaných štvoríc
$(a, b, x_0, y_0)$ takých, že $|a| + |b| + |x_0| + |y_0| \leq n$ nie je
väčší, ako $4n^4$[^6]. No a $4n^4$ je konečné číslo, preto nech by si
zlodej zvolil akékoľvek celé čísla $a, b, x_0, y_0$, tak vieme zaručiť,
že po $4(|a| + |b| + |x_0| + |y_0|)^4$ dňoch už bude zlodej určite
zatknutý.

*Posledné slová na záver.* Dodajme ešte, že táto úloha je v istom zmysle
podobná rozhodovacej úlohe, či majú racionálne čísla rovnakú mohutnosť
ako prirodzené čísla -- teda, či ich je tiež spočítateľne veľa. Ak ste
dostali až sem a neviete o tom, skúste si to sami dokázať prípadne
zalovte v hlbinách Internetu. Ukrývajú sa tam zaujímavé poznatky o
mohutnosti množín.

[^1]: nie rovina, ako sa píše v zadaní

[^2]: v pôvodnom zadaní môže byť väznica umiestnená na hocijakom mieste

[^3]: kladnou či zápornou

[^4]: Pamätajme, že my neprehľadávame jednotlivé domy na pozíciách
    $(x, y)$ ale si dopočítavame, že kde by dnes zlodej bol, keby si
    zvolil hodnoty pohybu $(x, y)$

[^5]: Rozumej vypočítať si, kde sa by sa v daný deň zlodej nachádzal,
    keby utekal z väznice na pozícii $(x_0, y_0)$ smerom $(a, b)$ Čiže
    ak je dnes deň $d$, tak vykonajú v noci prehliadku na pozícii
    $(x_0 + d\cdot a, y_0 + d\cdot b$)

[^6]: Nenechajte sa zmiasť číslom $4$ pred $n^4$. To sa tam objavilo,
    pretože teraz už počítame s celou rovinou a nie len kladnými číslami
    -- viď predošlá iterácia
",8
a6ec0ed0e5cc1ee9,kms,"Miloš bol veľkým fanúšikom kúziel a vždy hľadal spôsoby, ako sa ich
naučiť viac. Kedysi dávno počul o veľmi silnom kúzle, v ktorom sa
vyskytovali čísla, ktoré ale dlho nevedel nájsť.

Kúzelník Miloš bol šťastný, pretože po dlhých rokoch hľadania konečne
našiel všetky prirodzené čísla $N$, ktoré sa v desiatkovej sústave
skladajú presne z $1112$ cifier a spĺňajú všetky tieto podmienky:

- súčet všetkých cifier čísla $N$ je deliteľný $2000$;

- súčet všetkých cifier čísla $N + 1$ je tiež deliteľný $2000$;

- číslo $N$ obsahuje cifru $1$.

Určte všetky čísla, ktoré kúzelník Miloš našiel.
","Začnime tým, že sa pozrieme na to, ako sa zmení ciferný súčet, keď k
číslu pripočítame $1$. Najjednoduchší prípad nastane, keď číslo končilo
niektorou z cifier od $0$ po $8$. Táto cifra sa zvýši o jedna a ostatné
cifry zostanú nezmenené. Nový ciferný súčet teda bude o $1$ väčší.

Predstavme si, že na konci čísla je cifra $9$. Pripočítaním jednotky sa
posledná cifra zmení na $0$ a k predošlej cifre budeme musieť pripočítať
$1$ -- . Ak však pred našou deviatkou bola ďalšia deviatka, proces sa
zopakuje. Aj predposledná cifra sa zmení na $0$ a k cifre pred ňou sa
opäť pripočíta $1$. Takto to pôjde ďalej až nenarazíme na cifru rôznu od
$9$, alebo sa nám neminú cifry. V druhom prípade jednoducho pred číslo
dopíšeme jednotku.

Označme $m$ počet deviatok na konci hľadaného čísla $N$. Určite platí
$0 \leq m \leq 1112$. Ako sme si všimli vyššie, číslo $N + 1$ dostaneme
tak, že každú z $m$ deviatok na konci nahradíme $0$ a cifru pred
deviatkami zvýšime o $1$. (Alebo pridáme $1$ na začiatok ak $m = 1112$.)
Ciferný súčet sa zníži o $9 \cdot m$ za zmenené deviatky a zvýši o $1$
za zmenu (resp. pridanie) cifry pred deviatkami.

Vráťme sa k podmienkam zo zadania. Označme $c$ ciferný súčet čísla $N$.
Ciferný súčet čísla $N+1$ bude, podľa postupu vyššie, rovný
$c + 1 - 9m$. Podľa zadania majú byť obe tieto hodnoty násobkami $2000$.
Potom ale aj rozdiel týchto dvoch hodnôt, t. j. $9m - 1$, musí byť
násobkom $2000$. To nám samo o sebe nič nezaručí, ale obmedzí nám to
možné hodnoty $m$. Keďže $m \leq 1112$, nutne $9m - 1 \leq 10~007$.
Správny násobok $2000$ je teda jeden z
$0,\, 2000,\, 4000,\, 8000,\, 10~000$. Vieme tiež, že $9m$ je násobok
$9$, čo platí len pre hodnotu $8001$, takže vyhovujúci násobok je $8000$
a jediné vyhovujúce $m$ bude $889$.

Prišli sme na to, že $N$ má na konci $889$ deviatok (a že pred nimi je
iná cifra ako $9$). Vieme tiež, že $N+1$ má ciferný súčet o $8000$
menší. Keďže $N+1$ má mať ciferný súčet, ktorý je násobkom $2000$, musí
to byť najmenej $2000$. Ciferný súčet $N$ bude teda aspoň $10~000$. Aký
najväčší ciferný súčet môže číslo $N$ mať? Najviac to bude
$10~008 = 1112 \cdot 9$, čo je prípad, kedy každá cifra $N$ je deviatka.
Jediný vyhovujúci ciferný súčet pre $N$ je teda práve spomínaných
$10~000$.

Ako teda môže číslo $N$ vyzerať? Na konci má $889$ deviatok, pred
ktorými je cifra menšia ako $9$. Ak by to bola cifra $8$ a všetky
ostatné cifry by boli $9$ ciferný súčet by bol $10~007$, nie $10~000$.
Cifry takéhoto čísla nemôžeme zvyšovať, len znižovať. Tiež musíme
pamätať na poslednú podmienku zo zadania -- číslo $N$ obsahuje cifru
$1$. Ak by sme niektorú z deviatok v našom čísle nahradili $1$ dostali
by sme číslo s ciferným súčtom menším ako $10~000$. Jediná cifra, ktorú
vieme nahradiť jednotkou, je teda jediná rôzna od $9$, a to je $8$ na
$890.$ mieste sprava.

Takže jediné možné $N$ začína $1112 - 889 - 1 = 222$ deviatkami, potom
nasleduje $1$ jednotka a nakoniec $889$ deviatok. Mali by sme ešte
overiť, že toto číslo skutočne spĺňa všetky tri podmienky zo zadania.
Jeho ciferný súčet je $1111 \cdot 9 + 1 = 10~000$. $N+1$ má ciferný
súčet $222 \cdot 9 + 2 = 2000$. Jednotku naše $N$ má, takže je skutočne
riešením.
",2
045709faa9be8e46,kms,"Súčasťou večerného života Grékov boli aj divadelné predstavenia v
amfiteátroch. Vždy pred predstavením sa pred amfiteátrom tvorili dlhé
rady, no ani dĺžka radov neodradila gréckych džentlmenov od bontónu.

Do radu prišlo naraz $30$ Grékov -- dámy aj páni. Na začiatku každej
minúty každý pán, ktorý mal hneď za sebou dámu, túto dámu pustil pred
seba (vymenil sa s ňou). Dokážte, že po $30$ minútach boli všetky dámy
pred všetkými pánmi a to bez ohľadu na to, ako vyzeral rad na začiatku.
Pánov a dám môže byť rôzny počet.
","Všimnime si, že zakaždým sa vymieňajú iba susední pán a dáma. Vzájomné
poradie dám sa nemení. Preto si môžeme očíslovať dámy celými číslami od
$1$ do $d$ (vrátane), kde $d$ je počet dám v rade, v poradí, v akom
stoja v rade. Toto číslovanie sa zachová počas celého procesu. Ako druhé
vypozorujme, že v danej chvíli (na danom začiatku minúty) sa dáma posúva
dopredu práve vtedy, ak na začiatku tohto pohybu stál bezprostredne pred
ňou pán.

Keď si skúsime simulovať správanie sa radu pre nejaké počiatočné
rozostavenia dám a pánov, uvidíme, že prvá dáma sa od začiatku hýbe
dopredu, až kým nepredbehne všetkých pánov. Druhá dáma môže byť
blokovaná prvou, ale iba raz, lebo potom sa už za prvú dámu dostane
každú minútu jeden pán, ale druhá každú minútu predbehne iba jedného,
čiže prvú dobehne až na začiatku radu. Podobne tretia dáma môže byť na
začiatku blokovaná, ale iba v prvých dvoch minútach... Vo všeobecnosti:
Každá dáma počká najviac toľko minút, koľko je pred ňou dám. Za tento
čas sa práve toľko pánov (ak sme nenarazili na začiatok radu) dostane do
priestoru medzi ňou a prvou dámou. Odvtedy už má vždy koho predbiehať.
Na základe takýchto experimentov už sformulujeme pomocné tvrdenie,
ktorého dôkazom úlohu vyriešime.

Matematickou indukciou[^1] teda dokážme, že $k$-ta dáma v rade (pre
všetky čísla dám $k$) vždy, keď už prešlo aspoň $k-1$ minút, sa bude
nachádzať bezprostredne za pánom (alebo, ekvivalentne, sa pohne) alebo
pred všetkými pánmi.

Pre $k=1$ prvá dáma vždy, keď už prešlo aspoň $0$ minút (táto podmienka
je splnená pri každej príležitosti na pohyb), sa má pohnúť alebo stáť na
čele radu. Keďže pred ňou nestojí ani jedna dáma, akonáhle sa pred ňou
niekto nachádza, musí sa hneď pred ňou nachádzať pán. Tým je tento
prípad dokázaný.

Keď už máme za sebou aspoň $k-1$ minút, pri predchádzajúcom pohybe už
prešlo aspoň $k-2$ minút, takže z indukčného predpokladu pri
predchádzajúcom pohybe sa dáma číslo $k-1$ pohla alebo sa pred ňou už
nenachádzal pán. Ak sa pohla, bezprostredne za ňu sa dostal pán, čo
znamená, že medzi ňou a dámou číslo $k$ je aspoň jeden pán. Ak sa pred
dámou $k-1$ už nenachádza pán, buď sa nenachádza ani pred $k$-tou, alebo
sa opäť nejaký nachádza medzi nimi. Odtiaľ bezprostredne pred $k$-tou
dámou stojí pán, čo sme chceli. Dokázali sme tvrdenie pre $k$.

Z tohto plynie, že posledná dáma číslo $d$ sa pohne zakaždým, keď prešlo
aspoň $d-1$ minút a pred ňou je ešte nejaký pán. Ak sa po $29$ minútach
pred ňou ešte nachádza nejaký pán, musel sa tam nachádzať nejaký aj vždy
dovtedy (počet pánov pred ňou nemôže vzrásť, páni sa posúvajú iba za
ňu), čo znamená, že na začiatku každej minúty od $d$-tej po dvadsiatu
deviatu vrátane sa dáma pohla. To sa ale musela pohnúť $30-d$ ráz, čo je
spor, pretože v rade stojí celkovo iba $30-d$ pánov a potom, čo ju každý
pustil pred seba, už pred ňou nemôže byť ani jeden. To znamená, že
všetci sa nachádzajú za ňou (a za všetkými ostatnými dámami) a dokázali
sme tvrdenie zo zadania dokonca pre $29$ minút.

Pravdaže, tým ho máme dokázané aj pre požadovaných $30$, pretože
posledný pohyb cieľový stav už nezvráti (ba čo viac, na začiatku
tridsiatej minúty sa neudeje ani jedna výmena).

[^1]: O tomto nástroji viac v zbierke KMS na
    <https://old.kms.sk/docs/zbierkaKMS_klikacia.pdf#3>.
",6
e47cd9c1540da36c,kms,"Maťkovi sa podarilo v Koši Môjho Šťastia vyhrať $2021$ eur, a tak sa
vybral na dovolenku do Vysokých Tatier. Lenže vodička taxíka zablúdila a
zaviezla ho namiesto toho do pohoria Vysoké Taury. Maťko si povzdychol a
povedal si, že keď tu už je, tak si aspoň pocestuje lanovkami vo
Vysokých Taurách.

Vo Vyskoých Taurách sa nachádza až $n \geq 3$ staníc, medzi ktorými
premávajú lanovky, medzi každou dvojicou staníc vždy najviac jedna
(obojsmerná). Maťko je veľký cestovateľ, no nie až tak moc. Preto chce
navštíviť len nejakú trojicu navzájom rôznych staníc $A,\, B,\, C$, v
tomto poradí. Zistil, že nech si trojicu $A,\, B,\, C$ vyberie
ľubovoľne, vie sa medzi nimi presunúť lanovkami na najviac $2$ prestupy.
T. j. na ceste z $A$ do $B$ a z $B$ do $C$ využije dohromady najviac $3$
lanovky (nie nutne rôzne; ak niektorú využije $2$-krát, budeme to
považovať za použitie dvoch lanoviek), bez ohľadu na to, ktoré stanice
označí ako $A,\, B,\, C$. V závislosti od $n$ určte najmenší možný počet
lanoviek vo Vysokých Taurách.
","Pozrime sa najprv na možnosti, ktoré máme. Lanovka môže byť medzi každou
dvojicou staníc, teda z každej z $n$ staníc vychádza lanovka do všetkých
$n-1$ ostatných staníc. Avšak lanovka vychádzajúca z $A$ do $B$ je tá
istá, ako lanovka z $B$ do $A$, čo platí pre všetky lanovky, a preto
maximálny počet lanoviek je $\frac{n(n-1)}{2}$.

Mohli by sme skúsiť na nejakom príklade postupne tieto lanovky pridávať,
kým nebude splnená podmienka zo zadania, no bude ich treba celkom veľa.
Určite musíme pospájať všetky stanice, keďže Maťko si na svoju cestu
môže vybrať ktorúkoľvek z nich, a nie len tak akýmkoľvek spôsobom. Môže
sa nám stať, že pridáme skoro všetky, ale nejaká stanica bude voči
ostatným . Skúsme sa zamyslieť, čo by také niečo mohlo znamenať. Problém
nastane, ak na presun medzi nejakými dvomi stanicami potrebujeme
najmenej dva prestupy, pretože ak vyberieme tieto dve a ešte tretiu,
dokopy použijeme $3$ prestupy. Podobný problém nastane, ak z nejakej
stanice vieme ísť do dvoch iných najmenej jedným prestupom. Ak si Maťko
vyberie túto stanicu ako strednú zastávku medzi zvyšnými dvomi, tiež
bude potrebovať $3$ prestupy.

Toto už vyzerá ako celkom obmedzujúca podmienka, lebo v podstate hovorí,
že z každej stanice sa nevieme priamo dostať najviac do jednej inej.
Zároveň sa v takomto prípade do nej určite vieme dostať na $1$ prestup,
pretože obe tieto stanice sú spojené priamo so všetkými ostatnými
stanicami. A to stačí ako záruka podmienky zo zadania, keďže nemôže
nastať ani predošlý problém.

Koľko najviac vieme teda lanoviek ušetriť oproti maximu? Spomedzi
všetkých staníc môžeme bez ujmy na všeobecnosti vybrať dvojicu a nemať
medzi nimi lanovku. Potom vieme, že z nich do ostatných bude viesť
lanovka. Zvyšné stanice sú teda všetky ekvivalentné a môžeme vytvoriť
ďalšiu dvojicu. Takto teda dosiahneme, že lanoviek bude od maximálneho
počtu menej o toľko, koľko dvojíc medzi stanicami vieme vytvoriť. Vo
Vysokých Taurách je teda najmenej
$\frac{n(n-1)}{2} - \lfloor \frac{n}{2} \rfloor$ lanoviek.
",5
86430989dd6574ca,kms,"Ako finalista majstrovstiev sveta v mletí maku potrebujem tréning. Preto
kúpim $4247$ ton maku. Pri mletí maku treba mak rozdeliť na čo najväčšie
časti, zháňam teda aj najväčšieho deliteľa.

V závislosti na $a,\ b \in \mathbb{Z}$ určte najväčšieho spoločného
deliteľa čísel $3ab$ a $a^2 + b^2$.
","Najprv si môžeme všimnúť, že $\operatorname{NSD}(a,b)^2$ delí oba
výrazy, kde $\operatorname{NSD}(a,b)$, značí najväčšieho spoločného
deliteľa čísel $a$ a $b$. Nech $a = \operatorname{NSD}(a,b)\cdot x$ a
$b = \operatorname{NSD}(a,b)\cdot y$. Dosadením do oboch výrazov
dostaneme $$\begin{align*}
    3ab&=3\cdot (\operatorname{NSD}(a,b)\cdot x)\cdot (\operatorname{NSD}(a,b)\cdot y) = 3 \cdot x \cdot y \cdot \operatorname{NSD}(a,b)^2,\\
    a^2+b^2&=(\operatorname{NSD}(a,b)\cdot x)^2+(\operatorname{NSD}(a,b)\cdot y)^2 = (x^2+ y^2)\cdot \operatorname{NSD}(a,b)^2.
\end{align*}$$

Ostáva nám už iba overiť, či a za akých okolností bude
$3\cdot x \cdot y$ a $(x^2 + y^2)$ súdeliteľné, pričom už vieme, že $x$
a $y$ nie sú súdeliteľné. Nech $p$ je ľubovoľný prvočíselný deliteľ $x$.
Potom $p$ delí $3\cdot x \cdot y$, zároveň $p$ delí $x^2$, no nedelí
$y$, lebo $\operatorname{NSD}(x,y)=1$. Potom $p$ nedelí ani $y^2$ a tým
pádom ani $x^2 + y^2$. Analogicky, žiadne prvočíslo deliace $y$ nedelí
$x^2 + y^2$.

Nakoniec nás čaká $3$. Tú doriešime napríklad cez zvyškové triedy a
deliteľnosť. Ak by $3$ delila $x$, tak určite nedelí $y$. Potom však
nemôže deliť ani $x^2 + y^2$. Ostáva nám preveriť prípad keď $x$ dáva
zvyšok $1$, poprípade $2$ po delení $3$. Poďme sa pozrieť na zvyšky
$x^2$. $$(3 \cdot z +1)^2= (9 \cdot z^2 + 6 \cdot z)+1$$ a podobne
$$(3 \cdot z +2)^2= (9 \cdot z^2 + 6 \cdot z+3)+1.$$ Vidíme, že nech si
zvolíme $x,y$ ľubovoľne, tak nám ich štvorec dá zvyšok $1$. $x^2 + y^2$
potom bude dávať zvyšok $(1+1)=2$ po delení $3$. Trojkou teda deliteľný
tiež nebude.

Práve sme overili, že pokiaľ $x$ a $y$ sú nesúdeliteľné, tak aj
$3 \cdot a \cdot b$ a $a^2 + b^2$ budú tiež nesúdeliteľné. Výsledok teda
naozaj je
$\operatorname{NSD}\left(3 \cdot a \cdot b, a^2 + b^2\right) = \operatorname{NSD}(a,b)^2$.
",3
68e9f5459f0c5c84,kms,"Nech $f:\R^+\to \R$ je taká funkcia, že funkcie $f(x)-x^3$ a $f(x)-3x$
sú rastúce. Zistite, či funkcia $f(x)-x^2-x$ musí byť monotónna.
","(Riešenie podľa *Ondra Budáča*.) Na skúmanie priebehu funkcií máme v
matematickej analýze mnoho užitočných metód, avšak v našom príklade sa
použiť nedajú. O funkcii $f$ nevieme takmer nič. Nemusí byť spojitá,
diferencovateľná... Dokonca môže byť spojitá a pritom môže nemať v
žiadnom bode svojho definičného oboru deriváciu (aj také funkcie
existujú). Preto prístupy využívajúce skúmanie derivácie funkcie
$f(x)-x^2-x$ neviedli k cieľu.

Rastúcosť funkcie môžeme prepísať priamo z definície; funkcia $f$ je
rastúca práve vtedy, keď pre každé $x$, $y$ z jej definičného oboru
platí, že ak $x<y$, tak $f(x)<f(y)$.

Po chvíľke hry s funkciou $f(x)-x^2-x$ zistíme, že je rastúca. (Hra by
mala zahŕňať voľbu konkrétnych funkcií namiesto $f$ a dosádzanie
konkrétnych hodnôt za $x$.) Toto tvrdenie dokážeme. Presnejšie, nech
$a$, $b$ sú dve kladné reálne čísla s vlastnosťou $a>b$. Dokážeme, že
$f(a)-a^2-a>f(b)-b^2-b$, inak napísané $f(a)-f(b)>a^2 + a - b^2 - b$.

Z predpokladov v zadaní vieme, že pre naše $a$, $b$ platí
$$f(a)-a^3 > f(b) - b^3\qquad {\rm a\ tiež}\qquad f(a)-3a > f(b) - 3b.$$
Takže pre rozdiel $f(a)-f(b)$ máme dva dolné odhady;
$$f(a)-f(b) > a^3 - b^3, \qquad \qquad \qquad f(a)-f(b) > 3a - 3b.$$
Chceme ukázať, že aspoň jedno z čísel $a^3 - b^3$ a $3a - 3b$, ktorými
sme odhadli rozdiel $f(a)-f(b)$, je väčšie ako
$a^2 + a - b^2 - b = (a-b)(a+b+1)$. Spravíme teda niekoľko porovnaní.
$$3a - 3b \ge (a-b)(a+b+1) \iff 3\ge a+b+1 \iff a+b\le 2$$ Takže stačí
dokázať, že pre $a+b>2$ platí nerovnosť $$\begin{eqnarray*}
a^3 - b^3 &\ge& (a-b)(a+b+1)\\
a^2 + ab + b^2 &\ge& a+b+1\\
2a^2 + 2ab + 2b^2 - 2a - 2b - 2 &\ge& 0\\
(a-1)^2 + (b-1)^2 + (a+b)^2 - 4 &\ge& 0\\
\end{eqnarray*}$$ Posledná nerovnosť je pravdivá, lebo $a+b>2$ a štvorce
sú nezáporné. Všimnite si, ako sme k nej dospeli; cieľom úprav bolo
získať na ľavej strane štvorce a na pravej nulu.
",9
f71f8f14a10b1b0c,kms,"Keď sa Jane dokochala kvetinovým záhonom, tak našla ešte niečo lepšie --
Tarzana. Ten jej vravel:

Kúsok Môjho Srdca je tvorený rovnoramenným trojuholníkom $KMS$ s pravým
uhlom pri vrchole $S$. Bod $E$ je stred strany $KM$. Polkružnice v
opačnej polrovine ku $KMS$ nad priemermi $KE$ a $EM$ označme postupne
$k$, $m$. Vyznačme si v Kúsku Môjho Srdca nasledujúce body:

- Bod $T$ je obraz bodu $S$ v stredovej súmernosti so stredom v bode
  $E$.

- Bod $R$ je stred strany $KS$.

- Bod $D$ je stred úsečky $KE$.

- Bod $C$ je priesečník priamky $RT$ a polkružnice $k$.

- Bod $I$ je stred úsečky $ET$.

- Bod $A$ leží v polovici polkružnice $l$.

Dokážte, že sedemuholníku $SRDCIAM$ možno opísať kružnicu.

<figure data-latex-placement=""h!"">
<embed src=""obrazky/kusok-mojho-srdca.pdf"" />
</figure>
","Riešiť túto úlohu sa dá viacerými spôsobmi. Dokázať, že jednotlivé body
ležia na kružnici sa dá viacerými spôsobmi. Môžeme dokázať, že nejaký
štvoruholník je obdĺžnik a teda sa mu dá opísať kružnica. (Stred
kružnice je priesečník uhlopriečok a polomer je polovica dĺžky
uhlopriečky.) Môžeme dokázať, že súčet protiľahlých uhlov v
štvoruholníku je $180^\circ$, a teda je to tetivový štvoruholník. Môžeme
dokázať, že dva uhly, ktoré sa pozerajú na tú istú úsečku sú zhodné, sú
to obvodové uhly nad tou úsečkou a teda ležia tieto štyri body na jednej
kružnici. Môžeme nájsť niekde mocnosť bodu ku kružnici. V tomto riešení
použijeme všetky vyššie spomenuté postupy. Existujú aj iné postupy,
ktoré sú správne. Dá sa aj skromnejší počet týchto dokazovacích zbraní
využiť. No poďme na to!

Trojuholník $KMS$ je rovnoramenný a pravouhlý s pravým uhlom pri vrchole
$S$. Z toho vieme, že $|\sphericalangle KMS|=45^\circ$. Úsečka $ME$ je
priemer kružnice $m$ (resp. $l$, zadanie sa rozhodlo značiť túto
kružnicu oboma spôsobmi. Za vzniknuté komplikácie sa ospravedlňujeme.)
Bod $A$ leží na tejto Tálesovej kružnici, preto
$|\sphericalangle EAM|=90^\circ$. Nakoľko je bod $A$ v polovici
polkružnice $m$, tak trojuholník $EAM$ je rovnoramenný. Preto je
$|\sphericalangle AME| = 45^\circ$. Veľkosť uhla $AMS$ vieme dorátať ako
$|\sphericalangle AMS|=|\sphericalangle AME|+|\sphericalangle KMS|=45^\circ + 45^\circ = 90^\circ$.
Ak ešte dokážeme, že bod $E$ leží na úsečke $RA$, tak dostaneme obdĺžnik
$SMAR$. Tento štvoruholník totiž má tri pravé uhly, z čoho už musí byť
obdĺžnikom. Z trojuholníka $EMA$ vieme, že
$|\sphericalangle MEA| = 45^\circ$. Keďže je trojuholník $KMS$
rovnoramenný, tak výška na základňu je taktiež ťažnica a taktiež osou
uhla $KSM$. Z toho vieme, že $|\sphericalangle SEM| = 90^\circ$ a
$|\sphericalangle ESM| = 45^\circ$. Úsečka $RE$ je strednou priečkou,
čiže je rovnobežná s $SM$. Uhly $RES$ a $ESM$ sú striedavé, teda sú
zhodné a ich veľkosť je $45^\circ$. Dopočítame veľkosť uhla $REA$:
$|\sphericalangle REA|= |\sphericalangle RES| + |\sphericalangle SEM| + |\sphericalangle MEA| = 45^\circ + 90^\circ + 45^\circ = 180^\circ$.
Teda $REA$ je naozaj jedna úsečka a štvoruholník $SMAR$ je obdĺžnik.
Vieme už, že body $S$, $R$, $A$, $M$ ležia na kružnici.

Úsečka $RD$ je strednou priečkou v trojuholníku $KES$. Preto platí, že
úsečky $RD$ a $SE$ sú rovnobežné. Úsečka $SE$ je kolmá na $KM$, pretože
trojuholník $KMS$ je rovnoramenný, teda $SE$ je nielen ťažnicou ale i
výškou. Potom je $RD$ kolmá na $KS$, resp.
$|\sphericalangle RDM| = 90^\circ$. Vidíme, že súčet protiľahlých uhlov
je $90^\circ + 90^\circ = 180^\circ$. Z čoho vieme, že štvoruholník
$SRDM$ je tetivový. Vieme už, že body $S$, $R$, $D$, $A$, $M$ ležia na
kružnici.

Pozrime sa teraz na trojuholník $DIE$. Keďže $SE$ je výška v
trojuholníku $KMS$, tak $|\sphericalangle SEM| = 90^\circ$. Tento uhol
je vrcholový s uhlom $DEI$, z čoho vyplýva
$|\sphericalangle DEI| = 90^\circ$. Trojuholník $KES$ je tiež
rovnoramenný a pravouhlý, pretože má pravý uhol pri vrchole $E$ a zvyšné
dva uhly zhodné s veľkosťou $45^\circ$. Teda $|KE| = |ES|$. Nakoľko bod
$T$ je súmerný s bodom $S$ v stredovej súmernosti podľa $E$, tak aj
$|TE| = |ES|$. Keď znalosti z posledných dvoch spomenutých rovností
spojíme, tak získame, že $|TE| = |KE|$. Keďže body $D$ a $I$ sú stredy
úsečiek $KE$ a $TE$, tak aj $|DE| = |IE|$. Trojuholník $DIE$ je
rovnoramenný a pravouhlý. Odkiaľ vieme, že
$|\sphericalangle DIE| = 45^\circ$. Uhol $DIE$ je taktiež uhlom $DIS$ a
uhol $KMS$ je taktiež uhlom $DMS$. Uhly $DIS$ a $DMS$ sú zhodné a oba sa
pozerajú na $DS$, teda sú to obvodové uhly. Preto body $S$, $D$, $I$,
$M$ ležia na jednej kružnici. Vieme už, že body $S$, $R$, $D$, $I$, $A$,
$M$ ležia na kružnici.

Už len bod $C$ nám chýba. Keďže $RD$ je stredná priečka, tak
$|RD| = \frac{1}{2} \cdot |SE| = \frac{1}{2} \cdot |KE| = |KD|$. Bod $D$
je stredom kružnice $k$. Body $K$ a $R$ sú rovnako vzdialené od bodu
$D$, preto bod $R$ leží na kružnici $k$ (polkružnici $k$ doplnenej na
kružnicu). Úsečka $ST$ je dotyčnica k tejto kružnici, pretože
$|\sphericalangle DES| = 90^\circ$. Z mocnosti [^1] bodu $T$ ku kružnici
$k$ máme $|TC| \cdot |TR| = |TE|^2$. Uhol $EMT$ je vnútorným uhlom
rovnoramenného pravouhlého trojuholníka $EMT$. Bod $A$ leží na úsečke
$MT$, pretože $|\sphericalangle EMT| = 45^\circ$ aj
$|\sphericalangle EMA| = 45^\circ$ (a sú v rovnakej polrovine). Z
mocnosti bodu $T$ ku kružnici $m$ máme $|TA| \cdot |TM| = |TE|^2$.
Platí, že $|TC| \cdot |TR| = |TA| \cdot |TM|$, preto tieto štyri body
musia byť na jednej kružnici (inak by k nim bod $T$ nemal rovnakú
mocnosť). Vieme už, že body $S$, $R$, $D$, $C$, $I$, $A$, $M$ ležia na
kružnici.

Ak nie si kamarát s mocnosťou bodu ku kružnici, tak máš aj inú možnosť
ako plakať do vankúša, že ja ten bod $C$ neviem dokázať. Môžeš spraviť
napríklad toto: Najprv dokážeme, že $KSMT$ je štvorec a bod $A$ je v
strede $TM$ (dokáž si!). Potom uhly $TRA$ a $ARM$ sú zhodné, pretože
trojuholníky $TRA$ a $MRA$ sú zhodné (napr. lebo $|RA|=|RA|, |TA|=|MA|$
a uhol pri $A$ je pravý). Bod $D$ je stredom kružnice $k$, pretože $KE$
je priemer a bod $D$ je v strede $KE$. Už spomínaný uhol $TRA$ je
obvodovým uhlom nad oblúkom $CE$, teda je polovičný oproti stredovému
uhlu $CDE$. Uvedomme si, že tento uhol $CDE$ je aj uhol $CDM$. Veľkosť
uhla $CDM$ je teda
$2 \cdot |\sphericalangle TRA|= |\sphericalangle TRA|+|\sphericalangle ARM|=|\sphericalangle CRM|$.
Vidíme, že nad oblúkom $CM$ máme dva rovnako veľké uhly ($CDM$ a $CRM$),
a teda sú to obvodové uhly a teda body $R$, $D$, $C$, $M$ sú na
kružnici. Vieme už, že body $S$, $R$, $D$, $C$, $I$, $A$, $M$ ležia na
kružnici.

[^1]: O mocnosti bodu ku kružnici sa dá dozvedieť viac od v zbierke KMS
    od strany 37:
",5
a73f1e33b3cf94ae,kms,"Kubko sa registruje na internetovú stránku. Aby dokázal, že nie je
robot, musí nájsť úsečky rovnakej dĺžky.

V trojuholníku $ABC$ platí $|\sphericalangle BAC| = 60^\circ$. Nech $N$
je priesečník priamky $AC$ a osi strany $AB$ a nech $M$ je priesečník
priamky $AB$ a osi strany $AC$. Dokážte, že $|CB| = |MN|$.
","Na to aby sme dokázali, že $|CB|=|MN|$, môžeme napríklad dokázať, že
trojuholníky $ANM$ a $ABC$ sú zhodné. Ľahko si hneď všimneme, že v uhle
pri vrchole $A$ sa zhodujú, pretože to je ten istý uhol. Tak a teraz to
už bude trošku zložitejšie, ale poďme na to!

Úsečka a jej os sú na seba kolmé. Ak si označíme priesečník osi strany
$AB$ a strany $AB$ ako $X$, tak $|\sphericalangle AXN| = 90^\circ$. V
trojuholníku $AXN$ vieme dopočítať tretí uhol ako
$|\sphericalangle ANX| = 180^\circ-90^\circ-60^\circ= 30^\circ$. Teraz
sa pozrime na trojuholníky $AXN$ a $BXN$. Stranu $XN$ majú spoločnú.
Body $X$ a $N$ ležia na osi strany $AB$, a teda sú od bodov $A$ a $B$
rovnako vzdialené, z čoho vieme, že $|AX|=|XB|$ a $|AN|=|NB|$.
Trojuholníky $AXN$ a $BXN$ sú zhodné, pretože sa zhodujú v troch
stranách. Potom $| \sphericalangle ABN| = 60^\circ$ a
$| \sphericalangle XNB|=30^\circ$. Môžeme si všimnúť, že veľkosť uhla
$ANB$ je tiež $60^\circ$, pretože
$|\sphericalangle ANB| = |\sphericalangle ANX| + |\sphericalangle XNB|= 30^\circ+ 30^\circ=60^\circ$.
Trojuholník $ANB$ je rovnostranný, teda aj $|AB|=|AN|$. Obdobné úvahy
môžeme spraviť pre trojuholník $AMC$, ktorý je tiež rovnostranný a
$|AC|=|AM|$.

Pre trojuholníky $ANM$ a $ABC$ platí, že $|AB|=|AN|$, $|AC|=|AM|$ a
$|\sphericalangle NAM| = |\sphericalangle BAC|$. Sú zhodné podľa vety
$sus$. Zhodujú sa aj dĺžky zvyšných zodpovedajúcich strán, teda
$|CB| = |MN|$.
",2
e23230049e9405ed,kms,"zazneli posledné slová z úst Sgt. Peppera skôr, ako ho Indiáni ovalili
tomahavkom a zviazaného hodili do típí. Keď sa Sheriff Pepper prebral,
vydesil ho pošahaný muž, ktorý si kreslil na zem obrázky. Chcel vedieť,
koľko kože mu ostane, až ho tí divosi oskalpujú\...

V štvoruholníku $ABCD$ označíme $K,\, L,\, M,\, N$ postupne stredy strán
$AB,\, BC,\, CD,\, DA$. Platí, že
$$|AL| = |AM| = |BM| = |BN| = |CN| = |CK| = |DK| = 47.$$ Dokážte, že aj
$|DL| = 47$.
","Skôr než sa pustíme do vytrvalého počítania uhlov a iných vecí, je dobré
sa zamyslieť, ako náš štvoruholník $ABCD$ môže vyzerať. Ak skúsime
nakresliť obrázok, v ktorom by všetko zo zadania platilo, tak sa nám to
pri všeobecnom štvoruholníku nepodarí. Rovnosti zo zadania by isto
platili, ak by štvoruholník $ABCD$ bol štvorec. Tak sa vyberme tým
smerom a poďme zisťovať k tomu potrebné vlastnosti štvoruholníka $ABCD$.

### Strany AB a CD sú rovnobežné

Najprv ukážme, že strany $AB$ a $CD$ sú rovnobežné. Vezmime si
trojuholník $ABM$. Vieme, že strany $AM$ a $BM$ sú rovnako dlhé, preto
je tento trojuholník rovnoramenný. Úsečka $KM$ je jeho výškou, a preto
je kolmá na základňu $AB$. Podobne si môžeme zobrať trojuholník $CDK$,
ktorý je tiež rovnoramenný a jeho výška, tiež úsečka $KM$, je teda kolmá
aj na základňu tohto trojuholníka, teda na úsečku $CD$.

Ak je tá istá úsečka $KM$ kolmá na úsečky $AB$ a $CD$, tak musia byť
úsečky $AB$ a $CD$ rovnobežné. Úsečka $KM$ ich navyše delí na $2$ zhodné
časti (nezabúdajme, že body $K$ a $M$ sú stredmi strán AB a CD) V tomto
momente sme ukázali, že náš štvoruholník $ABCD$ je vlastne lichobežník
(má rovnobežné základne $AB$ a $CD$) s výškou $KM$.

### Strany AB a CD majú rovnakú dĺžku

Teraz poďme ukázať, že úsečky $AB$ a $CD$ sú aj rovnakej dĺžky. Vieme,
že výška na základňu v rovnoramennom trojuholníku delí trojuholník na
dva zhodné pravouhlé trojuholníky. Naše rovnoramenné trojuholníky $ABM$
a $CDK$ teda ich výška (úsečka $KM$) delí na $4$ pravouhlé trojuholníky:
$AKM$, $BKM$, $CKM$ a $DKM$. Zo zadania vieme, že
$|AM| = |BM| = |DK| = |CK|$, teda, že prepony všetkých štyroch
trojuholníkov majú rovnakú dĺžku. Ich ďalšia strana je práve zdieľaná
úsečka $KM$. A ešte vieme, že všetky trojuholníky sú pravouhlé. Teda
vieme, že sa všetky štyri trojuholníky zhodujú v dvoch stranách a v uhle
oproti väčšej z nich, a preto sú zhodné. Ak sú ale pravouhlé
trojuholníky zhodné, tak sú aj pôvodné rovnoramenné trojuholníky zhodné,
a teda majú rovnaké dĺžky základní. Preto o základniach platí
$|AB|=|CD|$.

### ABCD je obdĺžnik a záver

Keďže body $A$, $D$ sú rovnako vzdialené od úsečky $KM$, tak úsečka $AD$
je rovnobežná s $KM$. Z rovnakého dôvodu je s $KM$ rovnobežná aj úsečka
$BC$. Úsečky $BC$ a $AD$ sú tak rovnobežné a dokoca aj kolmé na základne
$AB$, $CD$. Tým sme ukázali, že náš štvoruholník $ABCD$ je vlastne
obdĺžnik.

Pozorný riešiteľ si všimne, že už teraz vieme úlohu dokončiť.
Trojuholníky $NLD$ a $NLA$ sú pravouhlé so zhodnými odvesnami. Preto
podľa vety $sus$ sú zhodné. Tým dostávame, že $|DL| = |AL| = 47$, čo sme
chceli dokázať.

### ABCD je štvorec

Ukazovať, že $ABCD$ je štvorec nie je teda v tomto momente potrebné, no
pre záujemcov ukážeme aj to. Označme si $|AB| = |CD| = 2a$ a
$|BC| = |DA| = 2b$. Z Pytagorových viet pre trojuholníky $KBC$ a $CDN$
dostávame $$|CK|^2 = a^2 + 4b^2 = 4a^2 + b^2 = |CN|^2,$$ z čoho po
úprave dostaneme $a = b$. Teda $ABCD$ je naozaj štvorec.

To, že vo štvorci nám už platí $|DL| = |AL|$, nechávame na vás. Dá sa to
dostať rovnako, ako pri obdĺžniku.
",4
84912e8a7b06be61,kms,"Mišo ši kúpil čašopiš Šarm, v ktorom je úloha nájšť dešať rozdielov
medzi obrázkami. Na jednom obrázku je pravouhlý trojuholník, ktorý nemá
žiadne dve štrany rovnako dlhé. Druhý obrázok chýba. Mišo ši teda
povedal, že ši rozdiely špraví šám. Vzal ši všetky možné (kladné)
rozdiely dĺžok štrán a poškladal ši z nich vlaštný. Dokážte, že tento
nový trojuholník nie je pravouhlý.
","Označme si strany pôvodného trojuholníka $a, b, c$. Keďže vieme, že
žiadne dve nie sú rovnako veľké, môžeme bez ujmy na všeobecnosti
predpokladať, že platí $a < b < c$. Strana $c$ bude teda preponou tohto
trojuholníka, aj keď túto vlastnosť napokon nevyužijeme. Keďže $c$ je
najdlhšia a $a$ je najkratšia, bude dĺžka najdlhšej strany v novom
trojuholníku $(c-a)$. Zvyšné strany sú vďaka predpokladaným nerovnostiam
$(c-b)$ a $(b-a)$.

Teraz by sme mohli predpokladať, že nový trojuholník je pravouhlý, a
dosadiť dĺžky do Pytagorovej vety. Následné úpravy by viedli ku sporu,
napríklad s faktom, že $a, b, c$ sú všetko rôzne dĺžky. V skutočnosti sa
to dá ešte o niečo jednoduchšie. Vieme si totiž všimnúť, že platí
$$(c-a) = c-b+b-a = (c-b) + (b-a).$$ Na to, aby z týchto dĺžok bolo
možné poskladať trojuholník, musí platiť trojuholníková nerovnosť. V
tomto konkrétnom prípade by ľavá strana musela byť ostro menšia ako
pravá, čo neplatí. Mišov nový trojuholník tak nie je ani len
trojuholníkom, nemôže teda byť pravouhlý.
",3
31b2fea7d3ea0a7a,kms,"Žirafka Lukáš sa chcela niečomu novému priučiť, a tak pobehovala po
výške a hľadala prednášku o úvode do planimetrie. Žirafku Teri to
zaujalo a začala si všímať zaujímavé vlastnosti. Otvorila GeoGebru a
išla si celú situáciu zakresliť.

Majme rovnoramenný trojuholník $ABC$ so základňou $AC$. Nech $P$ je
ľubovoľný bod na výške na stranu $AC$. Kružnica opísaná trojuholníku
$ABP$ pretína úsečku $AC$ druhýkrát vo vnútornom bode $M$. Nech $N$ je
taký bod na úsečke $AC$, že $|AM|=|NC|$ a $M\neq N$. Druhý priesečník
priamky $NP$ s kružnicou opísanou $APB$ označme $X$ a druhý priesečník
priamky $AB$ a kružnice opísanej $APN$ označme $Y$. Dotyčnica v bode $A$
ku kružnici opísanej $APN$ pretína výšku na stranu $AC$ v bode $Z$.
Dokážte, že priamka $CZ$ je dotyčnicou ku kružnici opísanej $PXY$.
","Na začiatok si jedným rýchlym vyuhlením úlohu preformulujeme tak, aby
sme sa zbavili nedôležitého bodu $M$. Označme si veľkosť uhla $PMN$ ako
$\delta$. Rovnakú veľkosť má, očividne, aj uhol $PNM$. Keďže body
$A, M, P, B$ ležia na kružnici (ako vieme zo zadania, tak v tomto
poradí) tak
$|\sphericalangle ABP|=180-|\sphericalangle AMP|=|\sphericalangle PMN|=\delta$.
Podobne vďaka obvodovým uhlom dostávame aj
$|\sphericalangle ABP|=|\sphericalangle AXP|=\delta$. Označme pätu výšky
z bodu $B$ na stranu $AC$ ako $S$ a priesečník priamok $PX$ a $AB$ ako
$T$. Potom nakoľko
$|\sphericalangle ABP|=|\sphericalangle TBS|=|\sphericalangle ABP|=|\sphericalangle PNS|$,
musia podľa vety o obvodových uhloch body $S, T, B, N$ ležať na
kružnici. To ale, opäť využitím obvodových uhlov, znamená, že
$|\sphericalangle PTB|=90^\circ$. Navyše nakoľko
$|\sphericalangle AXN|=|\sphericalangle ANX|,$ tak trojuholník $ANX$ je
rovnoramenný so základňou $XN$ a priamka $AB$ je osou úsečky $NX$
(vieme, že $|\sphericalangle ATN|=90^\circ$). To už sme sa nielen pekne
pohli s našou úlohou, ale tiež teraz môžeme zabudnúť na bod $M$ a
skonštruovať bod $N$ ako priesečník priamky $AC$ a priamky $PT$, kde $T$
definujeme priamo ako pätu kolmice z bodu $P$ na priamku $AB$.

Teraz sa poďme pozrieť, aké uhly vieme dostať pri bode $Y$. Využitím
obvodových uhlov (keďže body $Y, A, P, N$ podľa zadania ležia na
kružnici) vieme, že
$|\sphericalangle AYP|=|\sphericalangle ANP|=\delta.$ Potom ale
trojuholník $YPB$ musí byť rovnoramenný so základňou $YB$ a navyše
priamka $PX$ je osou úsečky $BY$. To ale znamená, že kružnica opísaná
trojuholníku $YPX$ je obrazom kružnice opísanej trojuholníku $XPB$ (o
ktorej vieme, že na nej leží aj bod $A$) v osovej súmernosti podľa
priamky $PX$.

Teraz sa už konečne dostávame k pointe úlohy a to k dôkazu, že nejaká
priamka je dotyčnicou ku kružnici. Všimnime si, že tvrdenie, že priamka
$CZ$ je dotyčnicou ku kružnici opísanej trojuholníku $PXY$ je
ekvivalentné takému, že obraz priamky $CZ$ v osovej súmernosti podľa
priamky $PX$ je dotyčnicou ku kružnici opísanej štvoruholníku $APBX$.
Prečo je intuitívne, že by sme radšej dokazovali toto nové tvrdenie?
Dôvody sú hneď dva. Prvým je, že kružnica opísaná trojuholníku $PYX$ je
v úlohe akosi . Je relatívne neprirodzená a teraz sme si ukázali, že
jednoduchou geometrickou operáciou (preklopenie cez priamku) ju vieme
zobraziť na oveľa prirodzenejšiu kružnicu, ktorá sa v zadaní vyskytuje
hneď od začiatku. Druhým dôvodom, prečo by sme chceli dokazovať toto
nové tvrdenie je, že priamka $CZ$ je taktiež relatívne ťažko uchopiteľná
a ako uvidíme, jej obraz bude oveľa prirodzenejší.

Aby sa nám dobre pracovalo s obrazom priamky $CZ$, označme si jej
priesečník s priamkou $XP$ ako $K$. Ukážeme si, že $K$ je veľmi pekný
bod. Začnime pozorovaním, že $|\sphericalangle ZAP|=\delta$, pretože
priamka $AZ$ bola definovaná ako dotyčnica ku kružnici opísanej
trojuholníku $APN$, a teda uhol $ZAP$ je úsekový k uhlu $ANP$. Zo
symetrie podľa priamky $PB$ taktiež platí
$|\sphericalangle ZCP|=\delta$. Označme ešte
$|\sphericalangle PAC|=\phi.$ Potom zo symetrie vieme aj
$|\sphericalangle PCA|=\phi.$ Uhol $CNK$ je vrcholový k uhlu $PNA$, a
teda veľkosťou rovný $\delta$. Nakoľko uhol $ZCA$, ktorý je vo veľkosti
rovný $\delta+\phi,$ je susedný s uhlom $NCK$ a ten je doplnkom súčtu
uhlov $KNC$ a $NKC$ do $180^\circ$, musí platiť
$|\sphericalangle CKN|=\phi.$ Potom ale vďaka obvodovým uhlom nad
tetivou $CP$ musia body $A, P, C, K$ ležať na kružnici. Opäť použitím
obvodových uhlov, tentokrát nad tetivou $AP$ vieme, že
$|\sphericalangle PKA|=|\sphericalangle PCA|=\phi.$[^1] Ajhľa, čo sa nám
to ale práve podarilo ukázať? Keďže
$|\sphericalangle AKP|=|\sphericalangle CKP|=\delta$, potom priamka $AK$
musí byť obrazom priamky $ZK$ v osovej súmernosti podľa priamky $PK$.
Teda priamka $AK$ je tá priamka, o ktorej chceme ukázať, že je
dotyčnicou ku kružnici opísanej štvoruholníku $XAPB$. Toto je ale
výrazné zjednodušenie, lebo nakoľko vieme, že táto kružnica prechádza
bodom $A$, podobne ako aj priamka $AK$, potom táto priamka sa musí tejto
kružnice dotýkať priamo v bode $A$. Toto zjednodušuje situáciu, lebo
vďaka tomu už nám iba stačí dokázať úsekovosť uhlov $PAK$ a $ABP$.
Takúto vymoženosť by sme pri pôvodnej priamke $CZ$ a pôvodnej kružnici
opísanej $PXY$ nemali, lebo by sme vlastne nevedeli, kde sa pretínajú,
či naozaj v jednom bode a aké úsekové uhly teda vlastne dokazovať.

Toto je však už hračka. Vieme, že $|\sphericalangle ABP|=\delta$, a teda
nám stačí ukázať to isté pre uhol $PAK$. Keďže body $APCK$ ležia na
kružnici, vieme:
$|\sphericalangle PAK|=180^\circ-|\sphericalangle PCK|=|\sphericalangle ZCP|=|\sphericalangle ZAP|=|\sphericalangle PNA|=|\sphericalangle ABP|=\delta.$
A tým sme úlohu dokázali.

Na záver ešte poznamenáme, že sú len dve validné konfigurácie a uhlenie
je pre ne takmer rovnaké. Prvá konfigurácia je tá, ktorú sme popisovali
vo vzoráku a aká je nakreslená na obrázku. Druhá konfigurácia by
vznikla, ak $P$ by bol , v tom prípade $Y$ by bol vnútri úsečky $AB$ a
$Z$ by bol nad bodom $B$. Hoci by to chcelo formálne dokázať, že tieto
dve konfigurácie sú jediné, ktoré môžu nastať, nebudeme to robiť a
nebudeme to ani vyžadovať v riešení.

[^1]: Všimnite si, že bod $P$ je v tejto konfigurácií Švrčkovým bodom
    oproti bodu $K$ v trojuholníku $ACK$.
",9
c0de8890495e176f,kms,"Každý dobrý otvárací ceremoniál sa končí veľkou hostinou. V Blagorade sa
vždy na hostinách podávajú koláče. David si všimol, že počty koláčov na
jednotlivých podnosoch spĺňajú zaujímavé vlastnosti.

Zvoľme si kladné celé číslo $n$. Cifru $c$ nazveme *končiteľom* čísla
$n$, ak existuje deliteľ čísla $n$, ktorého posledná cifra je $c$.
Napríklad číslo $156$ má končitele $1,\ 2,\ 3,\ 4,\ 6,\ 8\ \text{a}\ 9$.

1.  Nájdite najmenšie zložené číslo, ktoré má práve jeden končiteľ.

2.  Ukážte, že číslo, ktoré má končitele $0$ a $9$, musí mať aspoň štyri
    ďalšie rôzne končitele.

3.  Nájdite najmenšie číslo, ktoré má práve $10$ končiteľov.
","Najskôr si musíme uvedomiť, že každé číslo je deliteľné číslom 1. Preto,
ak má mať nejaké číslo práve jeden končiteľ, musí ním byť 1. Aby bolo
číslo zložené, musí byť násobkom aspoň dvoch čísel, ktoré sú rôzne od 1.
Aby sme nezískali končitele rôzne od 1, tak musí byť naše hľadané číslo
násobkom iba čísel končiacich cifrou 1. Najmenšie číslo, ktoré končí
cifrou 1 a je rôzne od 1, je 11. To je ale prvočíslo. Preto najmenšie
zložené číslo, ktoré má práve jeden končiteľ, je číslo
$11 \cdot 11 = 121$.

Ak má číslo končiteľ 0, tak musí byť deliteľné číslom 10, a teda aj
číslami 2 a 5, čo vyplýva z pravidiel deliteľnosti pre 2 a 5. Ak je teda
číslo deliteľné dvomi a nejakým číslom, ktoré končí cifrou 9, tak bude
deliteľné aj ich spoločným násobkom, ktorý bude končiť cifrou 8. A ako
sme už povedali, 1 je končiteľom každého čísla, preto číslo s končiteľmi
0 a 9 bude mať ešte aspoň končitele 1, 2, 5 a 8.

To, že má číslo práve 10 končiteľov znamená, že má všetky možné
končitele od 0 po 9. Aby malo končiteľa 0, musí byť toto číslo deliteľné
číslom 10, vďaka čomu bude zároveň deliteľné číslami 2 a 5 (a 1 ako
každé číslo). Preto naše hľadané číslo bude mať určite v prvočíselnom
rozklade $2 \cdot 5$. To by sme teda mali vybavené končitele 0, 1, 2 a
5. Keďže má mať aj končiteľ 9, tak podľa predchádzajúcej podúlohy bude
mať automaticky aj končiteľ 8, takže ten nepotrebujeme riešiť. Podobne,
ak bude mať končitele 2 a 7, tak bude mať aj končiteľ 4, a ak bude mať
číslo končitele 2 a 3, tak bude mať aj končiteľ 6, preto nám stačí nájsť
najmenšie také číslo, ktoré bude mať ešte končitele 3, 7 a 9. Pri ich
získavaní nám nijak nepomôže to, že už máme $2 \cdot 5$, pretože pri
násobení ľubovoľného čísla dvomi získame iba párne končitele a pri
násobení ľubovoľného čísla piatimi vieme dostať iba končitele 0 a 5,
ktoré už ale máme. Takže pridávať budeme iba nepárnych prvočiniteľov
rôznych od 5. Ďalšia vec, ktorá nám pomôže je, že pri násobení dvoch
alebo viacerých čísel, posledná cifra súčinu závisí iba od posledných
cifier jeho činiteľov. Preto keď sa pozrieme na prvočíselný rozklad
hľadaného čísla, určite tam nechceme pridávať čísla, ktoré majú viac
cifier, lebo by sa dali nahradiť menšími prvočíslami (prvočísla končiace
3 a 7 vieme priamo nahradiť 3 a 7, prvočísla končiace 9 vieme nahradiť
$3 \cdot 3$, čo dáva menší súčin ako ľubovoľné prvočíslo končiace cifrou
9). Takže z toho vyplýva, že budeme pridávať už len 3 a 7. Pridaním iba
jedného ďalšieho prvočiniteľa by sme získali maximálne 2 nové končitele,
a to končiteľ pridaného prvočísla a končiteľ jeho dvojnásobku. Takže
potrebujeme pridať aspoň 2 prvočinitele. Na to máme možnosti:

- $3 \cdot 3$ - pribudnú nám nepárne končitele 3 a 9, stále nám ale
  chýba 7

- $3 \cdot 7$ - pribudnú končitele 3 a 7, ale stále chýba 9

- $7 \cdot 7$ - pribudnú končitele 7 a 9, ale stále chýba 3

Preto potrebujeme pridať aspoň 3 prvočinitele. Najmenšia možnosť je
pridať $3 \cdot 3 \cdot 3$, čím získame aj končiteľ 3 (samotná 3), aj
končiteľ 9 ($3 \cdot 3$), aj končiteľ 7 ($3 \cdot 3 \cdot 3$). Ako sme
si už skôr povedali, vďaka tomu získame aj všetky chýbajúce párne
končitele, teda sme našli najmenšie číslo, ktoré má práve 10 končiteľov,
a je ním číslo $2 \cdot 3 \cdot 3 \cdot 3 \cdot 5 = 270$.
",4
156f7516c8b9c73d,kms,"Jožko sa odpojil od vedúcich, ktorých tlačila Kaja po kružnici a
rozhodol sa ich vystrašiť na začiatku ich najbližšieho okruhu. Má však
veľmi prísne pravidlá pre strašenie vedúcich.

Jožko je ochotný vystrašiť vedúcich v okruhu s číslom $k\in\mathbb{N}$
len vtedy, ak pre každé nepárne prirodzené číslo $n > 100$ platí
$k \mid 20^n + 22^n$. Nájdite všetky také prirodzené čísla $k$.
","Prvé pozorovanie, ktoré môžeme spraviť, je, že sčítame dve párne čísla,
takže výsledok musí byť párny. Vieme zájsť dokonca ďalej. Keďže
$n \geq 101$, oba sčítance sú násobkami $2^{101}$, takže aj ich súčet
bude. Môžeme si tiež všimnúť, že vyššie mocniny dvoch už nevyhovujú. Pre
$n = 101$ totiž dostaneme $2^{101} \cdot (10^{101} + 11^{101})$, pričom
číslo v zátvorke bude nepárne. O dvojkách v rozklade $20^n + 22^n$ už
vieme, čo potrebujeme, je teda na čase pozrieť sa aj na iné prvočísla.

Lenže ako na to? Zadanie poskytuje vcelku zaujímavú nápovedu v tom, že
$2 \nmid n$. Pre nepárne $n$ vieme totiž súčet $a^n + b^n$ vždy rozložiť
ako
$$a^n + b^n = (a + b) \cdot (a^{n-1} - a^{n-2}b + \cdots - ab^{n-2} + b^{n-1}).$$
V našom prípade $a = 20,\, b = 22$. Teda, bez ohľadu na veľkosť $n$,
vieme daný výraz vydeliť $42$, čím v prvočíselnom rozklade nájdeme aj
$3$ a $7$. Otázkou zostáva, čím môže byť deliteľná tá druhá zátvorka.

Označme $s_n$ hodnotu v zátvorke pre nepárne $n$, t. j.
$$s_n = 20^{n-1} - 20^{n-2} \cdot 22 + 20^{n-3} \cdot 22^2 - \cdots - 20 \cdot 22^{n-2} + 22^{n-1}.$$
Skúmať deliteľov takéhoto výrazu nie je úplne praktické. Nám však stačia
delitelia, ktorí sú spoloční pre každé nepárne $n > 100$. Využijeme
teda, ako ľahko vieme pomocou nejakého $s_n$ dostať iný výraz tohoto
typu. Prvé, čo sa nám núka, je fakt, že
$$s_{n+2} = 20^2 \cdot s_n - 20 \cdot 22^n + 22^{n+1}.$$ Ak teda niečo
delí $s_n$ aj $s_{n+2}$, nutne to delí aj
$- 20 \cdot 22^n + 22^{n+1} = 2 \cdot 22^n$. Keď si $s_{n+2}$ vyjadríme
ako $20^{n+1} - 20^n \cdot 22 + 22^2 \cdot s_n$, rovnakou úvahou
zistíme, že hľadáme deliteľa $-2 \cdot 20^n$. Môžeme si všimnúť, že
tieto dve čísla majú v prvočíselnom rozklade spoločnú len dvojku ($11$
nedelí $20^n$, $5$ nedelí $22^n$). Iné prvočíslo teda nemôže deliť
všetky $s_n$ a nového deliteľa nenájdeme.

Ostáva nám už len určiť všetky $k$. Vieme, že všetky prípustné hodnoty
$20^n + 22^n$ sú deliteľné $2^{101},\, 3,\, 7$ (a žiadnym iným
prvočíslom, ani väčšou mocninou $2, 3, 7$). Vhodné $k$ teda budú
deliteľmi $2^{101} \cdot 3 \cdot 7$, teda čísla tvaru
$2^a \cdot 3^b \cdot 7^c$, kde
$a \in \{0,\, 1,\, \ldots,\, 101\},\, b \in \{0,\, 1\},\, c \in \{0,\, 1\}$.
",8
a50cab219edccf30,kms,"Krtko je tým úplne celý nadchnutý. Všimne si, že aby to celé fungovalo,
tak pre počet vyučovacích hodín ($h$), počet učiteľov ($u$) a počet
predmetov ($p$) musí platiť nasledujúci vzťah.

Nájdite všetky nezáporné celé čísla $h$, $u$, $p$, pre ktoré platí
$$h! + 5^u = 7^p.$$
","Riešenia takýchto rovníc sú zväčša tvorené malými číslami. Zvyčajne nie
je náročné tieto riešenia nájsť prostým skúšaním. Kľudne si to skúste.
Ťažisko úlohy preto stojí na dôkaze, že ďalšie riešenia neexistujú.
Veľmi užitočným spôsobom je sledovanie deliteľností, prípadne o to
lepšie zvyškov po delení. Hneď zo začiatku vieme urobiť nasledovné,
celkom priamočiare pozorovania:

- Číslo $h$ nemôže byť $0$ ani $1$. Inak $h! = 1$ a $h! + 5^u$ je súčet
  dvoch nepárnych čísel, teda párne číslo. No a párne číslo nemôže byť
  rovné nepárnemu $7^p$.

- Ľavá strana je aspoň $h! + 5^u \ge 1 + 1 = 2$. Preto $7^p \ge 2$, teda
  $p \ge 1$ a pravá strana je vždy deliteľná $7$.

- Preto sa nemôže stať, že $h \ge 7$, lebo potom je $h!$ deliteľné $7$,
  ale $5^u$ nie je deliteľné $7$. Teda $h! + 5^u$ by nebolo deliteľné
  $7$.

- Taktiež sa nemôže stať, že $h \ge 5$ a $u \ge 1$. Vtedy je totiž
  $h! + 5^u$ deliteľné piatimi, pričom $7^p$ nie je.

- Ak je $5 \le h \le 6$, tak z predošlého bodu musí platiť $u = 0$.
  Dostávame tak dve možné hodnoty ľavej strany: $5! + 5^0 = 121$ a
  $6! + 5^0 = 721$, z ktorých žiadna nie je mocninou sedmičky. V tomto
  prípade tiež nemáme riešenia.

Týmito pomerne jednoduchými úvahami sa nám podarilo zistiť, že jediné
možné hodnoty $h$ sú $2$, $3$ a $4$. Tieto prípady postupne rozoberieme,
pričom sa budeme už viac pozerať na zvyšky po delení vhodnými číslami.

### Prípad $h = 2$ a $h = 3$

Prvou kľúčovou myšlienkou je, že ak je $u$ alebo $p$ dostatočne veľké,
tak máme jednu mocninu z našej rovnice deliteľnú nejakým dostatočne
veľkým číslom. Ostávajúca mocnina potom bude dávať zvyšok, ktorý je
určený zvyškom $h!$. Niekedy sa stáva, že zvyšky mocnín nejakého čísla
nenadobúdajú pri vhodnom deliteľovi všetky možné hodnoty. To nám presne
nastane v tomto prípade.

Predpokladajme, že $u \ge 2$. Potom $h! + 5^u$ dáva zvyšok $h!$ po
delení $25$. Ľahko prídeme na to, že $7^p$ môže po delení $25$ dávať len
zvyšky $1$, $7$, $24$, $18$. Toto pozorovanie možno dokázať rôznymi
spôsobmi, napr. matematickou indukciou. Pomerne stručné odôvodnenie s
využitím zápisu cez kongruencie[^1] modulo $7$ môže však vyzerať takto:
$7^0 \equiv 1$, $7^1 \equiv 7$, $7^2 \equiv 24$,
$7^3 \equiv 18 \pmod{25}$ a vo všeobecnosti pre $p = 4k + x$, kde
$x \in \{0, 1, 2, 3\}$, platí
$$7^p = 7^{4k + x} = \left(7^4\right)^k \cdot 7^x \equiv 1^k \cdot 7^x \equiv 7^x \in \{1, 7, 24, 18\}. \pmod{25}$$
No a keďže na ľavej strane máme zvyšok $2! = 2$ alebo $3! = 6$, tak
rovnosť nemôže nastať.

Preto $u$ musí byť $0$ alebo $1$. Rozobraním ostávajúcich prípadov
dostávame:

- pre $(h, u) = (2, 0)$: $2! + 5^0 = 3 \ne 7^p$;

- pre $(h, u) = (2, 1)$: $2! + 5^1 = 7 = 7^1$, čo dáva riešenie
  $(h, u, p) = (2, 1, 1)$;

- pre $(h, u) = (3, 0)$: $3! + 5^0 = 7 = 7^1$, čo dáva riešenie
  $(h, u, p) = (3, 0, 1)$

- pre $(h, u) = (3, 1)$: $3! + 5^1 = 11 \ne 7^p$;

### Prečo je prípad $h = 4$ problematický?

Teraz na ľavej strane dostávame po delení $25$ zvyšok $h! = 24$. Preto
nám táto metóda nevylúči všetko, lebo $7^p$ naozaj môže dávať zvyšok
$24$ po delení $25$. Presnejšie v prípade, keď $p = 4k + 2$. Vieme však
aspoň, že $p$ musí byť párne. Teraz ani nemusí byť náročné dostať ďalšie
riešenie. Keď si zvolíme $p = 2$, teda najmenšie možné tvaru $4k + 2$,
tak nám vyjde $u = 2$, lebo $4! + 5^2 = 24 + 25 = 49 = 7^2$. Toto je zlá
správa. Ak totiž chceme vylúčiť existenciu ďalších riešení pomocou
zvyškov, tak musíme nájsť takú metódu, ktorá nebude fungovať pre prípad
$u = 2$ a $p = 2$. Čiže potrebovali by sme nejako využiť, že $u \ge 3$
alebo $p \ge 3$. Inšpirovaní predošlým prípadom by sme mohli skúsiť
zvyšky po delení $5^3 = 125$ alebo $7^3 = 343$, no tých je dosť veľa. A
ani sa teraz nesprávajú až tak pekne. Celkovo pri uvažovaní zvyškov sa
nám často podarí dostať len výsledky typu, že $u \equiv 86 \pmod{294}$,
ktoré nám stále nechajú nekonečne veľa nevylúčených prípadov.

Budeme musieť prísť s niečim novým. Keď v úlohe vidíme dve mocniny, tak
by nás mohol napadnúť vzorec $a^2 - b^2 = (a - b)(a + b)$. Na tento
vzorec nás môže naviesť aj fakt, že $p$ je párne. Poďme teda pomocou
zvyškov ukázať, že aj $u$ musí byť párne.

### Prípad $h = 4$

Z úvah o deliteľnosti $25$ nám už vyplynulo, že $p$ musí byť v tomto
prípade párne. Teraz využijeme, že $5 \equiv -1 \pmod{6}$, preto $5^u$
dáva po delení $6$ len zvyšok $1$ pre párne $u$ a zvyšok $5$ (čo je
vlastne $-1$) pre nepárne $u$. Keďže $4!$ je deliteľné $6$, tak ide aj o
zvyšok ľavej strany. Na pravej strane však $7^p$ dáva vždy zvyšok $1$ po
delení $6$, lebo $7 \equiv 1 \pmod6$. Aby sme na oboch stranách dostali
rovnaké zvyšky, musí byť $u$ párne.

Keďže $u$ aj $p$ musia byť párne, tak si vieme našu rovnicu upraviť na
tvar $$\begin{align*}
    4! + 5^u &= 7^p,\\
    24 &= 7^p - 5^u,\\
    24 &= (7^{p/2} - 5^{u/2})(7^{p/2} + 5^{u/2}).
\end{align*}$$ Činiteľ $7^{p/2} + 5^{u/2}$ je kladný a vďaka parite $u$,
$p$ aj celý. Preto je aj $7^{p/2} - 5^{u/2}$ činiteľ kladný celý a
zjavne aj menší ako druhý činiteľ. Vyskúšame teda všetky možnosti
rozkladu čísla $24$ na dva kladné celé činitele a z nich jednoduchým
riešením sústavy dvoch rovníc určíme hodnoty $7^{p/2}$ a $5^{u/2}$.

   $7^{p/2} - 5^{u/2}$   $7^{p/2} + 5^{u/2}$   $7^{p/2}$   $5^{u/2}$   $p$   $u$
  --------------------- --------------------- ----------- ----------- ----- -----
           $1$                  $24$           $12,\!5$    $11,\!5$    --    --
           $2$                  $12$              $7$         $5$      $2$   $2$
           $3$                   $8$            $5,\!5$     $2,\!5$    --    --
           $4$                   $6$              $5$         $1$      --    --

Spolu s predošlými dvomi riešeniami, tak dostávame tri riešenia rovnice:
$(h, u, p) \in \{(2, 1, 1), (3, 0, 1), (4, 2, 2)\}$. Každé z nich zjavne
vyhovuje.

[^1]: Zápis $a \equiv b \pmod d$, ktorý čítame *$a$ je kongruentné s $b$
    modulo $d$* znamená, že čísla $a$ a $b$ dávajú rovnaký zvyšok po
    delení $d$. Hoci môže na prvý pohľad vyzerať odstrašujúco, nemusíte
    sa ho báť. Ide o šikovný zápis, pomocou ktorého vieme zapisovať
    prácu zo zvyškami.
",8
b5b7a3e33ef5db39,kms,"Kika bola farmárka, ktorá žila blízko malej vodnej nádrže na svojom
pozemku. Mala tri rúry, ktoré mohla použiť na naplnenie vodnej nádrže:
Hornú rúru, Dolu rúru a Strednú rúru. Kika si všimla, že každá rúra má
konštantný prietok, ktorý nie je ovplyvnený prietokom v ostatných
rúrach. Jedného dňa sa Kika rozhodla naplniť prázdnu vodnú nádrž.
Vedela, že naplnenie vodnej nádrže Dolnou a Hornou rúrou by trvalo $3$
dni, použitím Hornej a Strednej rúry $4$ dni a pomocou Dolnej a Strednej
rúry by to trvalo až $6$ dní.

Ako dlho bude Kike trvať naplniť celú vodnú nádrž, ak použije Dolnú,
Strednú a Hornú rúru naraz?
","Označme si objem nádrže ako $V$. Potom čas, za ktorý sa nádrž naplní,
môžeme vypočítať ako podiel objemu a prietoku. V prípade dolnej ($D$) a
hornej ($H$) rúry teda bude celkový prietok súčtom prietokov
jednotlivých rúr. Vo výsledku tak dostaneme
$$\frac{V}{D+H}=3\,\text{dni}.$$ Obdobné rovnice dostaneme aj pre hornú
a strednú ($S$) a aj dolnú a strednú rúru:
$$\frac{V}{S+H}=4\,\text{dni},\qquad\frac{V}{D+S}=6\,\text{dní}.$$
Upravme si teraz rovnice vyššie, nech zistíme trochu viac. Konkrétne z
prvej vieme dostať, že dolná a horná rúra naplnia za 1 deň $\frac{V}{3}$
(prenásobili sme rovnicu $D+H$ a predelili 3). Obdobne zo zvyšných
rovníc zistíme, že $S$ a $H$ za deň naplnia $\frac{V}{4}$ a $S$ a $D$ za
deň naplnia $\frac{V}{6}$. Sčítaním upravených rovníc dostaneme, že
dvojnásobok súčtu všetkých prietokov za deň naplní $\frac{3V}{4}$. Teda
ak použijeme všetky rúry naraz, za deň naplníme $\frac{3V}{8}$. Potom
ale počet dní, ktoré bude treba na naplnenie celej nádrže, bude podiel
objemu a denného prietoku, teda $\frac{8}{3}$. Ešte by bolo dobré
spraviť skúšku správnosti (keďže sčítanie rovníc nie je ekvivalentná
úprava), ale vzhľadom k tomu, že úloha musí mať zo svojej povahy
jednoznačne určený výsledok a my sme sa dostali k jedinému výsledku, je
tento výsledok správny.
",1
9ea6b70c59296e47,kms,"Keď už bol Krtko v Ríme, tak ho Caligula poprosil, aby mu rozvrhol návrh
na nové kúpele.

Majme ostrouhlý trojuholník $ABC$, v ktorom $|AB|\neq |AC|$. Označme $E$
pätu výšky na stranu $AC$, $F$ pätu výšky na stranu $AB$ a $H$
priesečník týchto výšok. Ďalej uvažujme os uhla $BAC$ a jej priesečníky
s priamkami $CF$ a $BE$ označme postupne $M$ a $N$. Dokážte, že
trojuholník $MNH$ je rovnoramenný.
","V prvom rade sa zamyslíme, ako dokázať, že trojuholník je rovnoramenný.
No buď tak, že zistíme dĺžku nejakých 2 strán a ukážeme, že sú rovnako
dlhé, alebo využijeme to, že uhly pri základni takéhoto trojuholníka sú
rovnaké. V tomto prípade sme nemali zadané žiadne dĺžky, skúsime sa teda
pozrieť na uhly. Zo zadania hneď vieme o dvoch kľúčových uhloch --
jednak uhol $CAB$ máme osou rozdelený na dva rovnaké uhly, nazvime ich
$\alpha$. Dvak vieme o pravých uhloch pri pätách výšok. Poďme sa snažiť
z týchto uhlov vyťažiť čo najviac.

Napríklad v trojuholníku $AFM$ si vieme dorátať uhol $FMA$ ako
$90^\circ-\alpha$. Keď sa pozrieme bližšie, zistíme, že tento uhol je
vrcholovým [^1] k uhlu $NMH$, čiže aj $|\sphericalangle NMH|$ je
$90^\circ -\alpha$. Teraz by bolo fajn dostať tento istý uhol aj do
niektorého iného rohu trojuholníka $NMH$. Pozrieme sa na trojuholník
$ANE$ -- tiež je pravouhlý a má v sebe uhol $\alpha$, čiže rovnako
môžeme dopočítať tretí uhol $ANE$ ako $90^\circ - \alpha$. Keďže bod $M$
leží na úsečke $AN$ a bod $H$ leží na úsečke $NE$, aj
$|\sphericalangle MNH|$ bude $90^\circ-\alpha$. Teraz keď sa pozrieme,
už máme v trojuholníku uhly $\sphericalangle HMN$ a
$\sphericalangle MNH$ oba s veľkosťou $90^\circ-\alpha$, čo je presne
to, čo sme potrebovali. Keďže máme v trojuholníku $MNH$ dva rovnaké
uhly, musí byť rovnoramenný.

[^1]: Všimnite si, že to, či tieto dva uhly sú skutočne vrcholové,
    závisí od toho, aký obrázok si nakreslíme. Na osi uhla $BAC$ môžu
    ležať body $M$ a $N$ v opačnom poradí, a vtedy budú uhly $AMF$ a
    $NMH$ ten istý uhol. Avšak keďže situácia je symetrická, tým sa len
    vymení úloha bodov $M$ a $N$ a $MNH$ bude tak či tak rovnoramenný.
",2
27f1f2f09b97d7d7,kms,"Ešte významnejším podujatím ako divadelné predstavenia boli olympijské
hry. V starovekom Grécku mali však nezvyčajný systém bodovania.

Olympijských hier sa zúčastnilo $2n$ tímov. Každá (neusporiadaná)
dvojica tímov hrala proti sebe práve raz. Žiaden zápas neskončil
remízou. Po každom zápase dostal porazený tím $0$ bodov a víťazný tím
toľko bodov, koľkokrát pred tým celkovo prehral. Nájdite všetky celé
čísla $n \ge 2$, pre ktoré mohli olympijské hry prebehnúť tak, aby každý
tím skončil s rovnakým nenulovým počtom bodov.
","Keď si bežný riešiteľ (alebo opravovateľ) prečíta zadanie typu , mali by
mu hneď napadnúť turnajové grafy (tournament graph[^1]). Keby sme nemali
takýto čudný bodovací systém, už by sme boli dosť šťastní. Keby sme
vyhodnocovali zápasy na konci turnaja (tak, že každá výhra dáva toľko
bodov, koľkokrát sme prehrali), vtedy by sme mohli body počítať celkom
ľahko, iba vynásobením počtu výhier a prehier pre dané družstvo. To by
sme hneď mali pozorovanie, že každé družstvo buď vyhralo $k$ hier a
prehralo $2n-1-k$ zápasov, alebo prehralo $k$ a vyhralo $2n-1-k$. Ale tu
sa skóre určuje úplne iným spôsobom, táto úvaha nám nepomohla.

### Ľahké začínajúce pozorovania {#ľahké-začínajúce-pozorovania .unnumbered}

Poďme sa teraz pozrieť, čo je toto za bodovací systém. Môžeme sa
napríklad spýtať, či družstvá silné v normálnom živote (napr. Bayern
Mníchov v Lige Majstrov v ročníku 2019/2020) sú silné aj v tomto
bodovacom systéme: Prídeme na to, že ono to tak vôbec nie je, pretože
samé výhry znamenajú 0 bodov. Taktiež si môžeme všimnúť, že aj keď dva
tímy vyhrali rovnako veľa zápasov, ak tím $A$ vyhral prvých $k$ zápasov,
tak ten má $0$ bodov, a $B$, ktorý vyhral posledných $k$, má $k(2n-1-k)$
bodov. Takže počet výhier nám o skóre nehovorí nič.

Ešte predtým, než sa začneme zaoberať nejakými ozajstnými turnajmi,
poďme si tipnúť, čo by sme vlastne chceli dokázať. Keby sme chceli
ukázať pre nejaké $n$, že to nejde, tak by sme mali nájsť nejaký hrozne
silný invariant, ktorý sa nám popasuje s hrozne veľa možnosťami. Treba
si všimnúť, že nevieme nič o tom, kto kedy hral. Nemôžeme voľne
predpokladať, že každý tím má odohratých v istom čase zhruba rovnako
veľa zápasov, a dokonca zápasy sú asymetrické v zmysle, že nejaký tím
môže výhrou získať oveľa viac bodov ako ten druhý. Teda ukázať niečo
také, že niečo sa nedá, vyzerá byť skoro nemožné.

Na druhú stranu v prípade kladnej odpovede máme ľahšiu prácu, treba
nájsť jeden rozpis zápasov, kde všetci majú rovnaké skóre. A vyššie sme
videli, že máme relatívne veľké množstvo volieb. Tak pokúsme sa o
nájdenie vhodnej konštrukcie v malých prípadoch a možno uvidíme niečo,
čo by mohlo fungovať aj pre väčšie čísla.

### Základná konštrukcia {#základná-konštrukcia .unnumbered}

Najprv sa pozrime, ako sa dobre počíta skóre pre daný tím a ako sa z
tohto počítania dá pripraviť vhodný rozpis zápasov. Tak daný tím odohral
$2n-1$ zápasov, niektoré vyhral, niektoré nie. Môžeme ich chronologicky
po sebe napísať, ako postupnosť výhier ($W$ -- win) a prehier ($L$ --
loss). Napríklad, ak niekto vyhral prvé $2$ zápasy, potom prehral a
vyhral a znovu prehral, tak postupnosť tímu je $WWLWL$. Tu sa skóre
počíta celkom jednoducho: treba spočítať pre všetky $W$, koľko je pred
nimi $L$. Každý tím má teda nejakú takúto postupnosť a chceme tieto
postupnosti napísať do tabuľky tak, aby sme po riadkoch s vynechaním
prázdnych políčok dostali postupnosť daného tímu. Tiež chceme, aby každý
stĺpec reprezentoval jeden zápas. Teda v každom stĺpci by sme mali mať
práve jedno $W$ a jedno $L$ a ináč prázdne políčka. Toto bude nejaký
úplný rozpis turnaja. Môžeme si rozmyslieť, že tabuľka by mala mať $2n$
riadkov a $\binom{2n}{2}$ stĺpcov.

Tak poďme na to pre $n=2$ ($4$ tímy). Aby niekto mal nenulové skóre,
musí mať aj prehru, aj výhru a všetci musia hrať $3$ zápasy. Tak po
chvíľke hrania si uvedomíme, že maximum dosiahnuteľných bodov je $2$ a
dá sa dosiahnuť postupnosťami $LLW$ a $LWW$. Hneď si ale vieme povedať,
že takýto turnaj sa nám nájsť určite nepodarí, pretože všetci musia
začať prehrou, teda chronologicky prvý zápas nemal kto vyhrať. Zostáva
iba prípad, keď všetci získajú práve 1 bod. Toto je možné iba
postupnosťami $WLW$ a $LWL$ (ľahko si vieme rozmyslieť, že tieto
postupnosti sú dobré, $WWW$ a $LLL$ dávajú $0$, $LLW$ a $LWW$ sme
pozerali, dávajú $2$ body, $WLL$ a $WWL$ dávajú tiež $0$ bodov a dokopy
je $8$ rôznych postupností). Takže aby sme mali rovnaký počet výhier a
prehier, $2$ tímy mali postupnosť $WLW$ a $2$ tímy $LWL$. To sa dá
spraviť napríklad takto:

$$\begin{bmatrix}
W & L & &  & W &\\
L &  & W & & & L\\
 & W &  & L & & W\\
 &  & L & W & L & 
\end{bmatrix}$$

Takže pre $n=2$ to ide.

### Rekurentný krok {#rekurentný-krok .unnumbered}

Z tejto konštrukcie by sme si mohli zobrať so sebou nejaké nápady.
Napríklad ten so striedajúcimi postupnosťami vyzerá dosť dobre. Chceme
ukázať, že naše dve striedavé postupnosti dĺžky $2n-1$ ($WLW\dots LW$ a
$LWL\dots WL$) majú vždy rovnakú hodnotu. A ono to platí triviálne,
pretože $W$ na začiatku postupnosti pripočíta $0$ bodov a $L$ na konci
tiež, a keď tie zmažeme z oboch postupností, dostávame tú istú
postupnosť ($LWLW\dots LW$) dĺžky $2n-2$. Ak už máme konštrukciu pre
$n$, ľahko spravíme konštrukciu pre $n+1$. Treba iba spraviť niečo
nasledovného typu: na začiatku turnaja prídu $2$ tímy, rýchlo zahrajú
všetky svoje zápasy a potom odídu. Potom zvyšných $2n$ tímov hrá už len
medzi sebou ako v turnaji pre $n$. Treba dať pozor na to, aby sa pre
nikoho nepokazilo striedanie výhier a prehier, ale ide to dosť
priamočiaro.

Chceme pridať $2$ tímy (budeme ich nazývať $A$ a $B$ a staré tímy si
pomenujme $1,\,2,\,\dots,\,2n$) tak, aby sme konštrukciu pre $n$ nijak
nepokazili. Asi najjednoduchší spôsob je, že na začiatok turnaja si dáme
všetky zápasy $A$ s očíslovanými tímami. Chceme to spraviť tak, aby
postupnosť tímu $A$ bola striedavá, aby aj oni nahrali toľko bodov, ako
ostatní. Takže nech hrá $A$ s tímami v poradí $1,\,2,\,\dots,\,2n$ tak,
aby jeho postupnosť začínala s $W$ (teda tím $A$ porazil práve tímy s
nepárnym číslom). Po týchto $2n$ zápasoch si tím $B$ zahrá $2n$ zápasov
proti očíslovaným tímom tak, že prehrá práve proti tímom s nepárnym
číslom. Potom si ešte zahrajú medzi sebou zápas $A$ a $B$ tak, že vyhrá
$A$. Teraz nám zostávajú iba zápasy medzi tímami s číslami. Chceme to
zorganizovať tak, aby všetky postupnosti boli striedavé, teda aby tento
menší turnaj začínali prehrou tímy s nepárnym číslom. Môžeme si všimnúť,
že v prípade $2$ tímov a rovnako tu pre $n+1$ tímov, vďaka rozpisu
prvých $4n+1$ zápasov platí, že ak zoradíme tímy v poradí
$(A,1,\dots, 2n,B)$, tak prvé hry tímov končili $W,L,W,\dots L$, takže
ak z konštrukcie pre $n$ vymeníme všetky $W$ na $L$ a naopak, dostaneme
taký podrozpis turnaja pre $n+1$, čo po spojení s prvými $4n+1$ zápasmi
dáva pre všetky tímy vhodnú striedavú postupnosť. Pre ilustráciu pre
$n=3$ viď rozpis.

$$\begin{bmatrix}
W & L & W & L & & & & & W & & & & & & \\
L & & & & W & & & & & \color{red} L & \color{red} W & & & \color{red} L & \\
 & W & & & & L & & & & \color{red} W & & \color{red} L & & & \color{red} W\\
 & & L & & & & W & & & & \color{red} L & & \color{red} W & & \color{red} L\\
 & & & W & & & & L & & & & \color{red} W & \color{red} L & \color{red} W & \\
 & & & & L & W & L & W & L & & & & & &
\end{bmatrix}$$

Týmto sme si ukázali jednoduchú metódu na rekurentnú výrobu správneho
rozpisu (správnosť sme si ukázali tým, že sme si ukázali, že striedavou
postupnosťou všetky tímy získajú rovnaký počet bodov) pre všetky
$n\geq 2$. Odpoveďou teda je, že taký turnaj sa mohol odohrať pre všetky
$n\geq 2$.

[^1]: Viď viac napr. na týchto stránkach:
    <https://prase.cz/library/Turnaje_a_orientovane_grafy_PT/Turnaje_a_orientovane_grafy_PT.pdf>
    a <https://prase.cz/library/TurnajeET/TurnajeET.pdf>.
",8
1fbeb9c7427da2f8,kms,"Ako si tak Slováci prichádzajú na Blaordskú univerzitu, začujú za sebou
dajaké pazvuky. V strachu sa obzerajú okolo seba, či na nich náhodou
nevyskočí agresívna mačka, no jediné zviera navôkol je plyšová vydra.
Usalašili sa tu totiž starí známi Izraelčania, ktorí si ako prípravu
pred súťažou prechádzajú nasledovnú úlohu.

Nech pre každé prirodzené číslo $n$ je $a_n$ prirodzené číslo najbližšie
k $\sqrt{n}$ (ak je takých viac, vezmeme vždy to najmenšie; ak je
$\sqrt{n}$ prirodzené, tak $a_n = \sqrt{n}$). Dokážte, že pre každé
prirodzené číslo $n$ platí $$\begin{equation*}
a_1+a_2+\dots+a_{n^2+n}=2\cdot\left(1^2+2^2+\dots+n^2\right).
\end{equation*}$$
","Žiadanú rovnosť dokážeme indukciou. Najprv ju overíme pre $n$ rovné 1 ,
potom ukážeme, že z platnosti tvrdenia pre $n-1$ vyplýva platnosť pre
$n$.

V prvom prípade naozaj $$\begin{align*}
    a_1+a_{1^2+1}&\stackrel{?}{=}2\cdot1^2,\\
    1+1&=2.
\end{align*}$$

Pre indukčný krok predpokladajme, že
$$a_1+a_2+\dots+a_{n^2-n}=2\cdot(1^2+2^2+\dots+(n-1)^2).$$ Totiž,
$(n-1)^2+n-1=n^2-2n+n-1=n^2-n$. Potom chceme, aby platila rovnosť zo
zadania -- stačí nám teda dokázať, že

$$a_{n^2-n+1}+\dots+a_{n^2+n}=2\cdot n^2.$$

Žiadanú rovnosť potom dostaneme ako súčet posledných dvoch (chceme, aby
prírastok súčtu naľavo bol rovný prírastku súčtu napravo). Najnovšia
ľavá strana má všetky členy rovné $n$. Môžeme si totiž spočítať, že
$(n-1/2)^2=n^2-n+1/4$, čo znamená, že pre všetky $k$ väčšie než
$n^2-n+1/4$ platí $a_k\geq n$. Obdobne $(n+1/2)^2=n^2+n+1/4$ a odtiaľ
$a_k\leq n$, akonáhle $k<n^2+n+1/4$. Indexy na ľavej strane našej
rovnosti sú skutočne všetky medzi týmito hranicami (pretože
$n^2-n+1/4<n^2-n+1<n^2+n<n^2+n+1/4$) . Je ich tam
$(n^2+n)-(n^2-n+1)+1=2n$, čo určuje , že ich súčet je $2n\cdot n=2n^2$.
Indukčný krok a celý dôkaz sú dokončené.
",6
b683361cd795c176,kms,"Katka minule počula o novej logickej úlohe a chce sa o ňu s ostatnými
podeliť. Nech $n$ je nejaké prirodzené číslo. V úlohe je $n(n+1)/2$
farebných krúžkov. Každý krúžok je z jednej strany biely a z druhej
strany čierny. Krúžky sú na začiatku rozložené do trojuholníka tak ako
na obrázku (prípad pre $n=4$). Na začiatku je niektorý z krúžkov otočený
čiernou stranou nahor, ostatné sú otočené bielou stranou nahor (na
obrázku sme si zvolili ľubovoľný ako čierny). V každom ťahu je možné si
vybrať dva susedné krúžky a otočiť naopak všetky krúžky na priamke,
ktorú tieto dva krúžky určujú (myslí sa priamka určená spojením stredov
týchto krúžkov). Treba zistiť, pre ktoré $n$ a pre ktorú začiatočnú
polohu (polohu čierneho krúžka na začiatku) sa dajú všetky krúžky otočiť
čiernou stranou nahor po konečnom počte ťahov.
","Vyskúšal som si túto hru pre $n=2$. Stále sa mi podarilo vyhrať, tj.
otočiť všetky krúžky čiernou stranou nahor. Ďalší pokus bol s $n=3$
alebo $n=4$. Všimol som si, že ak začiatočný čierny krúžok nebol
vo vrchole trojuholníka, tak sa mi to nikdy nepodarilo vyhrať. Naopak ak
bol vo vrchole tak sa mi to podarilo. (Môžte si vyskúšať sami ako.)
Preto sa pokúsim toto pozorovanie zovšeobecniť a dokázať.

Budem sledovať ako otáčam krúžky vo vrcholoch trojuholníka. Ak otočím
jedným z nich, tak musim otočiť aj nejakú priamku, ktorá ním prechádza.
To však sú len strany trojuholníka. (O stranách trojuholníka uvažujem
ako o krúžkoch, ktoré ležia na jeho stranách.) S každou stranou otočím
dva vrcholy. Preto sa parita (či je číslo párne alebo nie) počtu krúžkov
otočených čiernou a bielou stranou nahor takýmto otočením nemení.
Vypísal som si aj tie možnosti, je to dobrý spôsob ako na niečo také
prísť. Ak otočím dva biele vrcholy, tak sa počet bielych zmenší o dva a
počet čiernych sa zväčší o dva. Ak otočím dva čierne vrcholy, tak sa
počet čiernych zmenší o dva a počet bielych sa zväčší o dva a po otočení
jedneho bieleho a jedneho čierneho sa počet nezmení.

Preto ak chcem dosiahnuť na konci tri vrcholy čierne, tak na začiatku
musí byť nepárny počet čiernych, tj. aspoň jeden. Ak by na začiatku bolo
nula čiernych vrcholov, tak na konci može ostať len párny počet. Preto
ak sa má dať hra vyhrať musí ten prvý čierny krúžok byť vo vrchole
trojuholníka. (Poriadne si to premyslite.)

Teraz ešte musím nájsť pre pozíciu čierneho krúžku vo  vrchole aj nejaký
postup ako túto hru vyhrať. Táto časť je dôležitá, ale väčšina z vás to
úspešne zvládla. Tí ostatní si to môžu vymyslieť a nakresliť sami. Ja
ešte poradím že to nieje nič zložité a každý krúžok (okrem toho ktorý
bol čierny od začiatku) som otočil práve raz.

Týmto je už úloha vyriešená.
",6
91cfb4321ee481c8,kms,"V laboratóriu je vtákopysk, ktorý robí mnohé nebezpečné experimenty. My
sa obmedzíme na bezpečnejšie priestorové pokusy.

K dispozícii máme dva nástroje. *Gulidlo* pre zadané body $A$, $B$
zostrojí guľu so stredom $A$, ktorá má na povrchu bod $B$. *Rovinítko*
pre tri zadané body, ktoré neležia na jednej priamke, zostrojí rovinu,
ktorá prechádza týmito bodmi.

- V priestore je zadaná rovina a bod, ktorý na nej neleží. Nájdite
  spôsob, ako zostrojiť priamku kolmú na zadanú rovinu, prechádzajúcu
  zadaným bodom. Priamku $p$ a rovinu $\pi$ nazývame navzájom kolmými,
  ak je priamka $p$ kolmá na dve ľubovolné rôznobežné priamky ležiace v
  rovine $\pi$.

- Pre dve zadané roviny skonštruujte ich rovinu súmernosti. Rovina
  súmernosti je množina bodov, ktoré sú rovnako vzdialené od oboch
  rovín. Vzdialenosť bodu $X$ od roviny $\pi$ je vzdialenosť bodu $X$ od
  najbližšieho bodu roviny $\pi$.

- V priestore je zadaný štvorsten. Skonštruujte jemu vpísanú guľu. Guľa
  vpísaná štvorstenu je taká guľa, ktorá má s každou jeho stenou
  spoločný práve jeden bod.

Nezabudnite aj dokázať správnosť vašej konštrukcie.
","Postupne zaradom vyriešime otázky zo zadania. Začnime zopár základnými
pozorovaniami, ktoré nám zjednodušia prácu. Ak sa povrchy dvoch gulí
pretínajú vo viac ako jednom bode, tvorí daný priesečník kružnicu. Ak
povrch gule pretína rovinu vo viac ako jednom bode, priesečník je opäť
kružnica. V oboch prípadoch vieme cez priesečník viesť rovinu. Na
kružnici vyznačíme tri body a použijeme rovinítko. Keďže kružnica je
rovinný útvar, vo výslednej rovine budú ležať všetky jej body. V prípade
dvoch gulí bude navyše výsledná rovina kolmá na spojnicu stredov.

### Kolmica na rovinu. {#kolmica-na-rovinu. .unnumbered}

Prejdime ku kolmici $k$ -- nech je zadaný bod $A$ a rovina $\pi$, na
ktorú robíme kolmicu cez $A$. Vyznačme ľubovoľný bod $B \in \pi$ a
spravme guľu $g$ so stredom $A$, ktorá má na povrchu $B$. Ak je prienik
$g$ a $\pi$ len bod $B$, hľadaná kolmica $k$ je práve priamka $AB$. V
opačnom prípade je priesečníkom kružnica. Priamka $k$ musí preťať $\pi$
v bode, ktorý je k nej najbližšie a to bude práve stred vzniknutej
kružnice.

Ako nájdeme tento stred? Využijeme naše znalosti z roviny. Na kružnici
vyznačíme dve úsečky a spravíme ich osi. Ak nebudú úsečky rovnobežné,
priesečníkom osí bude stred kružnice. Túto konštrukciu vieme spraviť aj
v priestore pomocou gulidla a rovinítka. Gule budú mať v rovine $\pi$
len kružnice, roviny ju zase pretnú v priamke. Os úsečky $XY$ tak vieme
získať pomocou gule so stredom $X$ a bodom $Y$ na povrchu a gule so
stredom $Y$ a bodom $X$ na povrchu. Kružnicou, ktorá ktorá vznikne ako
prienik týchto gulí, prevedieme rovinu, ktorá nám dá v rovine hľadanú
os. V priestore to bude rovina symetrie úsečky $XY$, teda množina bodov
rovnako vzdialená od oboch koncov úsečky.

Keď nájdeme stred $S$ našej kružnice, výslednou kolmicou $k$ bude
priamka $AS$. Tú vieme skonštruovať ako prienik dvoch rôznobežných
rovín, ktoré obsahujú $A$ aj $S$.

### Roviny súmernosti. {#roviny-súmernosti. .unnumbered}

Druhým krokom je rovina súmernosti. Máme zadané roviny $\pi$ a $\rho$,
chceme rovinu $\sigma$, ktorá bude spĺňať podmienky zo zadania. Tu je
dôležité si uvedomiť, že rovina súmernosti je analógiou k osi uhla v
rovine. Keď si našu situáciu preložíme rovinou kolmou na obe zadané
roviny, v prieniku dostaneme dve priamky. Tu spĺňajú zadanie práve osi
uhlov, ktoré tieto priamky zvierajú. V priestore potom potrebujeme tento
prípad kolmo na rovinu v ktorej sme pracovali. Riešenie rozdelíme na dva
prípady.

Prvým je možnosť, že $\pi$ a $\rho$ sú rovnobežné. Vtedy hľadáme rovinu,
ktorá bude presne v strede medzi nimi. Zvolíme si bod $A$ ľubovoľne a
podľa postupu vyššie skonštruujeme spoločnú kolmicu na obe roviny. Jej
priesečníky s $\pi$ a $\rho$ označíme postupne $B, C$ a spravíme rovinu
symetrie úsečky $BC$. To nám dá hľadanú rovinu.

Teraz sa pozrime na možnosť, keď sú $\pi$ a $\rho$ rôznobežné. Ich
priesečníkom je priamka $p$. Zvoľme na nej body $A,B$ a spravme rovinu
symetrie úsečky $AB$, ktorú označíme $\tau$. Rovina $\tau$ je kolmá na
priamku $p$, takže je kolmá aj na $\pi$ a $\rho$. Pozrime sa do roviny
$\tau$. Aj $\pi$ aj $\rho$ ju pretínajú v dvoch priamkach -- $q$ a $r$.
Opäť si vieme pomôcť situáciou z roviny a teda zostrojiť os(i) uhla
medzi týmito priamkami. Označme $X$ priesečník $p \cap \tau$ a zostrojme
guľu so stredom $X$ a ľubovoľným polomerom. Tá pretne priamky $q$ a $r$
v bodoch $Y, Y'$ a $Z, Z'$. Roviny symetrie $YZ$ a $Y'Z$ budú rovinami
symetrie $\sigma$.

### Vpísaná guľa. {#vpísaná-guľa. .unnumbered}

Na záver majme štvorsten $ABCD$. Stred $S$ vpísanej gule musí byť
rovnako vzdialený od všetkých stien a teda aj rovnako vzdialený od rovín
$ABC,\, ABD,\, ACD,\, BCD$. Musí teda ležať na osi každej dvojice rovín.
Nám budú stačiť aj tri osi. Totiž, na
$\left|S, \overleftrightarrow{ABC}\right| = \left|S, \overleftrightarrow{ABD}\right| = \left|S, \overleftrightarrow{ACD}\right| = \left|S, \overleftrightarrow{BCD}\right|$
stačí bodu $S$ ležať na osi $\overleftrightarrow{ABC}$ a
$\overleftrightarrow{ABD}$ (prvá rovnosť), $\overleftrightarrow{ABD}$ a
$\overleftrightarrow{ACD}$ (druhá rovnosť), $\overleftrightarrow{ACD}$ a
$\overleftrightarrow{BCD}$ (tretia rovnosť).

Tieto roviny súmernosti zostrojíme podľa postupu vyššie a vyznačíme ich
prienik -- bod $S$. Následne potrebujeme nájsť najbližší bod roviny
$\overleftrightarrow{ABC}$ k bodu $S$. Cez ten vedie kolmica na
$\overleftrightarrow{ABC}$ prechádzajúca bodom $S$. Tú vieme tiež
zostrojiť. Tento bod označíme $X$ a guľa so stredom $S$, ktorá má na
povrchu bod $X$ bude vpísaná do štvorstenu $ABCD$.
",4
4c1f4dfa87e7fe9c,kms,"Rád by som sa stretával s rôznymi matematickými úkazmi. Preto sa chcem
zúčastniť matematického sústredenia. Zúčastniť sa však môžem len celej
časti.

Nech $a,b,c$ sú nezáporné reálne čísla. Ukážte, že $$\begin{equation*}
a+b+c-\left\lfloor a+b \right\rfloor-\left\lfloor a+b+c-\left\lfloor a+b \right\rfloor\right\rfloor=a+b+c-\left\lfloor b+c \right\rfloor-\left\lfloor a +b+c-\left\lfloor b+c \right\rfloor \right\rfloor.
\end{equation*}$$

*Poznámka.* Označenie $\lfloor x\rfloor$, slovne aj (dolná) celá časť
čísla $x$, označuje najväčšie celé číslo neprevyšujúce $x$.
","Našou úlohou je dokázať rovnosť. Preto budeme postupovať tak, že sa
pokúsime prepísať ľavú stranu rovnosti tak, aby sme sa dostali ku tvaru
pravej. Naľavo máme výraz $$\begin{equation*}
a+b+c-\left\lfloor a+b \right\rfloor-\left\lfloor a+b+c-\left\lfloor a+b \right\rfloor\right\rfloor.
\end{equation*}$$ Ako už bolo vysvetlené v zadaní, dolná celá časť čísla
$x$ je najväčšie celé číslo neprevyšujúce $x$. Platí teda
$$\begin{equation*}
\left\lfloor x \right\rfloor\leq x< \left\lfloor x\right\rfloor +1.
\end{equation*}$$ Pozrime sa bližšie na výraz
$\left\lfloor x+k \right\rfloor$, kde $k$ je celé číslo. Keďže dolná
celá časť celého čísla sa rovná hodnote čísla samotného, môžeme výraz
prepísať nasledovne $$\begin{equation}
\left\lfloor x +k \right\rfloor=\left\lfloor x \right\rfloor +k.\label{integerDiff}
\end{equation}$$ Každá hodnota dolnej celej časti je celé číslo, teda aj
$\left\lfloor a+b \right\rfloor\in\mathbb{Z}$. Na základe rovnosti
$\eqref{integerDiff}$ môžeme upraviť náš výraz nasledovne
$$\begin{equation*}
a+b+c-\left\lfloor a+b \right\rfloor-\left\lfloor a+b+c-\left\lfloor a+b \right\rfloor\right\rfloor=a+b+c-\left\lfloor a+b \right\rfloor-(\left\lfloor a+b+c\right\rfloor-\left\lfloor a+b \right\rfloor),
\end{equation*}$$ a tak dostávame tvar
$$a+b+c-\left\lfloor a+b \right\rfloor-\left\lfloor a+b+c\right\rfloor+\left\lfloor a+b \right\rfloor=a+b+c-\left\lfloor a+b+c\right\rfloor.$$
Pričítaním nuly hodnotu výrazu nezmeníme, preto keď ku danému výrazu
pripočítame
$0=\left\lfloor b+c \right\rfloor-\left\lfloor b+c \right\rfloor$,
dostaneme ekvivalentný výraz tvaru
$$a+b+c+\left\lfloor b+c \right\rfloor-\left\lfloor b+c \right\rfloor-\left\lfloor a+b+c\right\rfloor,$$
ktorý vďaka rovnosti $\eqref{integerDiff}$ môžeme prepísať ako
$$\begin{equation*}
a+b+c-\left\lfloor b+c \right\rfloor-\left\lfloor a+b+c-\left\lfloor b+c \right\rfloor\right\rfloor.
\end{equation*}$$ To je však pravá strana rovnosti zo zadania. Keďže
všetky úpravy boli ekvivalentné a matematicky korektné, výraz na ľavej
strane rovnosti je totožný s tým napravo.
",2
9ebad20b6126e513,kms,"Na mramorovom námestí uprostred Atén sa chlapci, odbremenení od bežných
každodenných starostí a hrozby blížiacej sa vojny, hrali tradičnú hru
περιδέραιο. Hra spočívala v šikovnom vrhu farebných guľôčok po zemi na
cieľ.

V koženom vrecúšku bolo pred začiatkom hry $100$ guľôčok troch farieb --
niektoré boli červené, iné zelené a zvyšné modré. Ako prvý bol na rade
Markos, ktorý si na svoj vrh vybral $30$ červených, $10$ zelených a $20$
modrých guľôčok. Žiaľ, počas vrhu sa mu podarilo omylom hodiť $5$
guľôčok do kanálu. Zahanbený rýchlo pozbieral zvyšné guľôčky a vrátil
ich späť do vrecúška. Ďalší v poradí bol Mikael. Vytiahol z vrecúška $8$
červených, $18$ zelených a $48$ modrých guľôčok. Mikael si všimol, že
Markos stratil $5$ guľôčok, nevedel však narýchlo povedať, akej farby
boli. Viete niečo povedať o farbe niektorých zo stratených guľôčok?
","Najprv ukážeme, že sme stratili jednu červenú a následne ukážeme, že
ostatné mohli byť ľubovoľné.

Čo vieme povedať o počte napríklad červených guľôčok? Na začiatku ich
bolo vo vrecku aspoň $30$, inak by ich Markos nemohol vytiahnuť. Potom
mohol nejaké stratiť, ale vieme, že Mikael ich vytiahol $8$, takže aj
keby stratil $5$ červených, nie je s tým žiadny problém. Čo so zelenými
a modrými? V oboch farbách Mikael vytiahol viac guľôčok ako Markos
hádzal. Takže vo vrecku ostalo aspoň $18$ zelených a $48$ modrých. Ale
to znamenalo, že na začiatku ich bolo tiež aspoň $18$ zelených a aspoň
$48$ modrých. Keď sa teda pozrieme na začiatočné podmienky, koľko
ktorých guľôčok bolo, tak dostaneme, že na začiatku bolo aspoň $30$
červených, aspoň $18$ zelených a aspoň $48$ modrých. To je dokopy
$30+18+48=96$. Ak by Markos zapatrošil guľôčky iba zelenej a modrej
farby, tak s istotou vieme povedať, že by sa po Mikaelovom hode
nachádzalo vo vrecku $30$ červených, $18$ zelených a $48$ modrých a
navyše $5$ je stratených. Dokopy $101$ guľôčok. Čo nemohlo nastať.
*Preto musel Markos zahodiť aspoň jednu červenú guľôčku.*

Teraz by sme mali ukázať, že zvyšné $4$ stratené, o ktorých sme zatiaľ
nič nepovedali, môžu byť vskutku hociktoré. Pri hádzaní guľôčok Markos
hádzal $30$, $10$, $20$, teda všetky počty sú väčšie ako $4$, a teda
fyzicky mohol zapatrošiť tie guľôčky. Keby napríklad hádzal $3$ zelené a
stratil $4$ celkovo, tak neexistuje možnosť ako by stratil $4$ zelené.
Takže takto sa nám nepodarí nič ukázať. Ale vieme, že musíme brať do
úvahy všetky možnosti počtu zapatrošených guľôčok.

Okey, teraz by sme mohli vymenovať všetky možnosti červených, zelených a
modrých a povedať, že to sedí. To je ale otravne dlhé. Pamätáte si ešte,
že keď sme hovorili o aspoň $30$ červených, aspoň $18$ zelených a aspoň
$48$ modrých guľôčkach nazačiatku hádzania, tak sme vlastne povedali, že
zvyšné $4$ guľôčky mohli mať ľubovoľnú farbu? Nech teda Markos stratil
guľôčky farieb $w,x,y,z$, čo mohli byť presne tie štyri neznáme potvory
z počiatku -- tie mohli byť tiež farieb $w,x,y,z$, nech už sú to
akékoľvek farby (na poradí nezáleží). Takže po Markovom hode je s
určitosťou presne $29$ červených, $18$ zelených a $48$ modrých. Dokopy
$95$ guľôčok. A keďže táto možnosť mohla nastať (akokoľvek
nepravdepodobná, ale mohla nastať), tak nevieme povedať nič o tom, ktoré
farby $w,x,y,z$ sú.
",1
c4cd2bcf2f86806e,kms,"Veronika v pivnici tiež našla starú ošúchanú knižku. Mimo iného v nej
bola legenda o bájnom uhorskom kráľovstve a táto úloha:

Dané sú prvočísla $p$ a $q$ také, že $q=2p+1$. Dokážte, že existuje
prirodzené číslo deliteľné $q$ také, že jeho ciferný súčet v desiatkovej
sústave je najviac $3$.
","Inšpirované skutočnou udalosťou a tiež riešením Lukáša Gáboríka.

Najprv ošetrime jednoduchý prípad, a to že $q=5$. Za tohto predpokladu
je riešiaci násobok tohto čísla napríklad $10$. Vidíme, že $q$ nemôže
byť rovné dvom ani trom, lebo by to nesedelo s tým, že $q=2p+1$, kde $p$
je prvočíslo.

Teraz serióznejšia matika. Vhodní kandidáti na čísla s ciferným súčtom
menším ako 4 sú mocniny desiatky, prípadne súčty niekoľkých mocnín
desiatky. Preto nie je zlé sa hrať práve so zvyškami mocniny desiatky po
delení $q$. Aplikujme Malú Fermatovu vetu na desiatku a upravíme:
$$\begin{align*}
10^{q-1} \equiv 10^{2p} \equiv 1 \pmod q,\\
10^{2p}-1 \equiv 0 \pmod q,\\
(10^{p}-1)(10^{p}+1) \equiv 0 \pmod q.
\end{align*}$$ Keďže $q$ ako prvočíslo delí súčin zátvoriek v poslednej
kongruencii, musí deliť aspoň jednu z nich (a môžeme si všimnúť, že
dokonca práve jednu z nich). Ak $q \divides 10^p+1$, tak sme vyhrali,
lebo použijeme toto číslo ako príklad spomínaného čísla.

Uvažujme teda naopak, že $q \divides 10^p-1$. Z toho ale vyplýva, že
rád[^1] prvku $10$ modulo $q$ delí prvočíslo $p$ a teda je buď rovný 1,
alebo $p$. Ak je rovný 1, potom musí platiť, že $10^1 \equiv 1 \pmod q$,
a teda $q=3$, čo je spor. Preto rád $10$ modulo $q$ je presne $p$.

Pozrime sa, aké zvyšky môže nadobúdať $10^x$ modulo $q$, pre
$1 \le x \le p$. Zjavne prípad $10^x \equiv 0 \pmod q$ nemôže nastať,
pre $q>5$. Ak existuje $x$, že $10^x \equiv 2p \pmod q$, potom $10^x+1$
je príkladom násobku $q$ s požadovaným ciferným súčtom. Ak existuje $x$,
že $10^x \equiv p \pmod q$, tak $2 \cdot 10^x+1$ je oným príkladom
(stále spĺňa podmienku o cifernom súčte).

V prípade, že ani jedna z predošlých možností nenastáva, musia byť
zvyšky mocnín $10^x$ modulo $q$, v množine
$\{1,2,\dots,p-1,p+1,\dots,2p-1\}$. Rozdeliac túto množinu na $p-1$
dvojíc s rovnakým zvyškom po delení $p$ a využijúc fakt, že zvyšky
$10^x$ modulo $q$, pre $x \in \{1,2,\dots,p\}$ musia byť na základe
vlastností rádu rôzne čísla, dostávame z Dirichletovho princípu, že
aspoň jedna dvojica bude dosahovaná na oboch svojich prvkoch. Nech
prislúchajúce mocniny $10$, pre ktoré sa nadobúdajú dané zvyšky sú
$k,l$. Potom zjavne $q \divides 10^k+10^l+1$ a zároveň toto číslo zrejme
spĺňa podmienky zo zadania.

[^1]: v prípade, že ste ešte nepočuli o ráde, silno odporúčam pozrieť si
    prvý článok tohto pekného zborníku:
    http://iksko.org/files/sbornik5.pdf
",10
4b092da82416b4cf,kms,"Prečo sa chce kružnica vpísaná hrať s trojuholníkom? Lebo je do neho.

V trojuholníku $ABC$ označme $D$ priesečník osi uhla $BAC$ a strany
$BC$. Os úsečky $AD$ pretína osi uhlov $CBA$ a $ACB$ postupne v bodoch
$K$ a $L$. Dokážte, že stred vpísanej kružnice trojuholníka $ABC$ je
priesečníkom výšok trojuholníka $KLD$.
","Jeden z kľúčových krokov k vyriešeniu úlohy bolo poradiť si s bodmi $K$
a $L$. V tom nám mohlo pomôcť známe tvrdenie, že v trojuholníku sa os
strany a os uhla pri vrchole oproti tejto strane pretínajú na kružnici
opísanej tomuto trojuholníku v tzv. *Švrčkovom bode*. Z toho vyplýva, že
$K$ leží na kružnici opísanej trojuholníku $ABD$ a $L$ zas na kružnici
opísanej trojuholníku $ACD$.

Označme si $I$ stred vpísanej kružnice trojuholníka $ABC$, ktorý, ako je
známe, je priesečníkom osí vnútorných uhlov trojuholníka. Všimnime si,
že priamka $DI$ je kolmá na $KL$ zo zadania, keďže priamka $KL$ je os
úsečky $AD$. Následne nám stačí ukázať, že priamka $LI$ je kolmá na
$DK$, pretože priamky $LI$ a $DI$ budú potom výšky v trojuholníku $KLD$
postupne z vrcholov $L$ a $D$, pričom $I$ bude ich priesečník, čo je
presne to, čo chceme dokázať.

Tak poďme dokázať, že $LI$ je kolmá na $DK$, čo vieme dosiahnuť
prenesením zopár uhlov. Konkrétne dokážeme, že uhol v bode $M$, ktorý si
zadefinujme ako priesečník priamok $LC$ a $KD$, je pravý. Uhly v
trojuholníku si označíme klasicky $\alpha,\beta,\gamma$. Najprv
využijeme už spomenutý fakt, že $KABD$ je tetivový štvoruholník, teda
platí, že $|\sphericalangle{AKD}|=180^\circ-\beta$. Analogicky aj
$|\sphericalangle{ALD}|=180^\circ-\gamma$. Ďalej si všimnime, že
trojuholníky $KLD$ a $KLA$ sú osovo súmerné podľa priamky $KL$. Teda
priamka $KL$ je aj osou uhlov $AKD$ a $ALD$. Teraz môžeme smelo určiť
hodnotu
$$|\sphericalangle{KAL}|=180^\circ-|\sphericalangle{ALK}|-|\sphericalangle{AKL}|=180^\circ-\frac{1}{2}\cdot(|\sphericalangle{AKD|}+|\sphericalangle{ALD}|)=\frac{\beta+\gamma}{2}.$$
Z osovej súmernosti vieme aj, že
$|\sphericalangle{KAL}|=|\sphericalangle{KDL}|$. Ďalej z obvodových
uhlov si všimnime, že
$$|\sphericalangle{DAC}|=|\sphericalangle{DLC}|=\frac{\alpha}{2}.$$ Nič
nám teraz nebráni vyrátať
$$|\sphericalangle{LMD}|=180^\circ-|\sphericalangle{DLM}|-|\sphericalangle{LDM}|=180^\circ-\frac{\alpha+\beta+\gamma}{2}=90^\circ,$$
čiže priamka $LI$ je kolmá na $DK$, čo je ako už bolo vyššie popísané
všetko potrebné na vyriešenie tejto úlohy.
",8
2ed097e24cc45bc6,kms,"Po oslave sa Veronika vybrala do pivnice, kde našla ďalší babičkin
recept. Tiež využíval rovnaké ingrediencie ako ten prvý, ale tentokrát
ich miešal do čarovného štvorpomeru. Babička v recepte tvrdí, že z tohto
koláča sa vždy naje aspoň $0$ ľudí. Poďme to dokázať.

Dokážte, že pre každú štvoricu kladných reálnych čísel $a$, $b$, $c$,
$d$ platí:
$$\frac{a-b}{b+c}+\frac{b-c}{c+d}+\frac{c-d}{d+a}+\frac{d-a}{a+b}\geq0$$
Zistite, kedy nastáva rovnosť.
","### Dôkaz nerovnosti

O nejakom výraze máme ukázať, že nikdy nebude záporný. Keďže čísla $a$,
$b$, $c$, $d$ sú kladné, je aj ich súčet vždy kladný. Preto sú
menovatele všetkých zlomkov výrazu na ľavej strane dokazovanej
nerovnosti vždy kladné. To ale neplatí o ich čitateľoch. S číslami,
ktoré môžu byť záporné, sa ale v nerovnostiach pracuje veľmi nepríjemne,
lebo potom nemôžeme využívať niektoré známe nerovnosti ako napríklad
AG-nerovnosť. Poďme preto najprv upraviť dokazovanú nerovnosť tak, aby
boli všetky zlomky na ľavej strane vždy kladné.

Spraviť tieto zlomky kladnými vieme najľahšie tak, že k nim pripočítame
nejaké konkrétne číslo. Tým sa menovatele zachovajú, no k čitateľu
daného zlomku pripočítame nejaký násobok menovateľa tohto zlomku. Aby
sme sa zbavili mínusov v čitateľoch a zároveň čitatele obsahovali čo
najjednoduchší výraz, dáva zmysel pripočítať ku každému zlomku číslo
$1$. Pozrime sa, čo to spraví s prvým zo zlomkov:
$$\frac{a-b}{b+c}+1=\frac{a-b}{b+c}+\frac{b+c}{b+c}=\frac{a+c}{b+c}$$
Keď toto spravíme pre každý zo zlomkov, dostaneme na dokazovanie
ekvivalentnú nerovnosť (nesmieme však zabudnúť pripočítať $4$ na pravú
stranu, $1$ za každý zo zlomkov):
$$\frac{a+c}{b+c}+\frac{b+d}{c+d}+\frac{c+a}{d+a}+\frac{d+b}{a+b}\geq4$$
Síce sme týmto naoko sťažili to, čo chceme dokázať (nezápornosť nejakého
výrazu sa zvyčajne ukazuje jednoduchšie ako to, že je niečo väčšie alebo
rovné ako nejaké číslo), no na ľavej strane dokazovanej nerovnosti už
máme iba kladné výrazy. Všimnime si, že zlomky na ľavej strane majú iba
dva typy čitateľov: $a+c$ alebo $b+d$.

To nás môže navádzať na to, že by sa nám mohlo zísť to, že sa pozrieme
na zlomky s rovnakým čitateľom. Pozrime sa najprv na zlomky s čitateľom
$a+c$ a prepíšme ich do jemne krajšieho tvaru:
$$\frac{a+c}{b+c}+\frac{c+a}{d+a}=(a+c)(\frac{1}{b+c}+\frac{1}{d+a})$$
Tu si môžeme všimnúť ďalšiu zaujímavú vec -- že každé z čísel $a$, $b$,
$c$, $d$ sa vyskytuje v niektorom z menovateľov druhej zátvorky práve
raz. Zatiaľ ale nemáme spôsob, ako ich dať nejako dokopy. Keby sme ale
vedeli nejako tieto zlomky prevrátiť, tak by sa pekne dali dokopy. Ak
máme nejaké skúsenosti s nerovnosťami, tak tu by nám už malo napadnúť,
že potrebujeme použiť AH-nerovnosť.

Na pripomenutie, AH-nerovnosť hovorí, že aritmetický priemer niekoľkých
kladných reálnych čísel je vždy väčší alebo rovný ako ich harmonický
priemer. Navyše nám hovorí, že rovnosť nastáva vtedy, keď sú všetky
priemerované čísla rovnaké. Pre dve kladné reálne čísla $x$ a $y$ tak
AH-nerovnosť vyzerá takto[^1]:
$$\frac{x+y}{2}\geq\frac{2}{\frac{1}{x}+\frac{1}{y}}$$ Keď teda
použijeme AH-nerovnosť na čísla $x=\frac{1}{b+c}$ a $y=\frac{1}{d+a}$,
dostaneme platnú nerovnosť:
$$(a+c)(\frac{1}{b+c}+\frac{1}{d+a})\geq(a+c)\frac{4}{(b+c)+(d+a)}=\frac{4(a+c)}{a+b+c+d}$$
Podobným spôsobom vieme dostať takúto nerovnosť aj pre zlomky s
čitateľmi $b+d$. Platia tak určite tieto dve nerovnosti:
$$\frac{a+c}{b+c}+\frac{c+a}{d+a}\geq\frac{4(a+c)}{a+b+c+d}$$
$$\frac{b+d}{c+d}+\frac{d+b}{a+b}\geq\frac{4(b+d)}{a+b+c+d}$$ Ich
sčítaním dostávame, že platí:
$$\frac{a+c}{b+c}+\frac{b+d}{c+d}+\frac{c+a}{d+a}+\frac{d+b}{a+b}\geq\frac{4(a+c)}{a+b+c+d}+\frac{4(b+d)}{a+b+c+d}=\frac{4(a+b+c+d)}{a+b+c+d}=4$$
Tým sme dokázali, že platí nami upravená nerovnosť. Tá je ale
ekvivalentná s tou zo zadania, a tak sme ukázali, že platí aj tá.

### Kedy nastáva rovnosť?

Zadanie od nás ale ešte chce, aby sme určili, kedy v tejto nerovnosti
nastáva rovnosť. Na to musí nastať rovnosť vo všetkých nerovnostiach,
ktoré sme použili. Použili sme avšak iba dve AH-nerovnosti, a tak práve
v nich museli nastať rovnosti. Ako sme si už povedali, v AH-nerovnosti
nastáva rovnosť iba vtedy, keď sú priemerované kladné reálne čísla
rovnaké. Tie sú rovnaké v tomto prípade, ak platia pre jednotlivé
AH-nerovnosti tieto vzťahy:
$$\frac{1}{b+c}=\frac{1}{d+a}\implies d+a=b+c$$
$$\frac{1}{c+d}=\frac{1}{a+b}\implies a+b=c+d$$ Keď sčítame tieto dve
podmienky, dostávame: $$2a+b+d=2c+b+d \implies a=c$$ Dosadením naspäť
napríklad do prvej z podmienok dostávame rovno $b=d$. Ľahko si overíme,
že pre štvoricu kladných reálnych čísel $(a,b,a,b)$ naozaj nastávajú
rovnosti v oboch AH-nerovnostiach a aj v pôvodnej nerovnosti[^2].

Takže sme ukázali, že dokazovaná nerovnosť platí pre všetky reálne čísla
a aj to, že rovnosť v nej nastane pre všetky usporiadané štvorice
$(a,b,c,d)$ tvaru $(a,b,a,b)$, kde $a$, $b$ sú nejaké kladné reálne
čísla.

[^1]: Skús si rozmyslieť, že takáto nerovnosť pre dve čísla naozaj platí
    a že rovnosť v nej nastáva iba vtedy, keď $x=y$.

[^2]: Takáto skúška ale nebola nutná, keďže to, kedy nastáva rovnosť, je
    pre AH-nerovnosť ekvivalenciou.
",9
0d8aa122897e173d,kms,"Keď sa Caligula dopočul, že sa šíria mestom klebety, že Incitatus nebol
schopný vyriešiť úlohu sám, tak ho to napajedilo, že si hneď dal zavolať
obyvateľov Ríma.

Obyvatelia Ríma[^1] sa postavili do radu a Caligula sa pred každého
postavil a hodil si spravodlivou mincou. Ak padla hlava, tak Krtko
zapísal H a obyvateľovi hlava ostala. Ak padol orol, tak si Krtko
zapísal O a obyvateľa obesili. Caligula pokračoval, až pokým nemal Krtko
napísanú postupnosť troch po sebe idúcich hodov H, H, O alebo O, H, O.
Aká je pravdepodobnosť, že to bolo O, H, O?

[^1]: Pre potreby tejto úlohy predpokladáme, že Rím má nekonečne veľa
    obyvateľov.
","V úlohe musíme zodpovedať otázku, aká je pravdepodobnosť, že pri hádzaní
mincou sa skôr vyskytne postupnosť $OHO$ ako $HHO$. Najjednoduchšie
preto bude pozrieť sa na rôzne situácie, ktoré môžu nastať po pár prvých
hodoch a pri ktorých vieme ľahko určiť pravdepodobnosť výskytu našich
dvoch trojíc.

Ak máme ľubovoľne dlhú postupnosť, pri ktorej sa ešte ani jedna z
hľadaných trojíc nevyskytla, zaujímajú nás už len posledné dva hody,
lebo už len tie môžu s budúcimi hodmi vytvoriť hľadanú trojicu. Teda o
postupnosti s ľubovoľnými dvoma znakmi na konci vieme povedať, že
pravdepodobnosť pre $OHO$ bude rovnaká, ako v situácii ak by pred týmito
znakmi iné neboli. Preto rozoberieme ako vyzerajú šance na $OHO$ po
prvých dvoch hodoch:

1.  $HH$ -- Ak ďalej hodíme $O$, skončíme bez $OHO$. Ak hodíme $H$,
    znova sme v rovnakej situácii s $HH$ na konci. Buď sa teda nič
    nezmení, alebo dostaneme $HHO$, takže šanca že dostaneme $OHO$ je
    **$0$**.

2.  $OH$ -- Ak hodíme $O$, skončíme s $OHO$, a ak hodíme $H$ tak sa
    dostaneme do situácie $1$, kde určite nehodíme $OHO$. Je teda
    **$1/2$** šanca, že skončíme s $OHO$.

3.  $OO$ -- Ak hodíme $O$, nič sa nezmení na situácii, až pokým nehodíme
    $H$. Vtedy sa dostaneme do situácie $2$, kde už vieme, že šanca na
    $OHO$ je **$1/2$**, a to je teda šanca aj v tejto situácii.

4.  $HO$ -- Ak hodíme $O$, dostaneme sa do situácie $3$, v opačnom
    prípade do situácie $2$. V oboch prípadoch je šanca na $OHO$ $1/2$.
    Z toho vyplýva že tá istá šanca **$1/2$** bude aj tu.

Každý zo štyroch prípadov vyššie nastane po prvých dvoch hodoch s
pravdepodobnosťou $1/4$. Ak teda chceme zistiť, aká je šanca, že sa
stane konkrétny prípad a v ňom padne $OHO$, vynásobíme každú
pravdepodobnosť $1/4$. Tieto pravdepodobnosti potom stačí len sčítať,
aby sme dostali celkovú pravdepodobnosť. Výsledná šanca, že skončíme s
$OHO$, je teda
$$\frac{1}{4}\cdot 0 + \frac{1}{4}\cdot \frac{1}{2} + \frac{1}{4}\cdot \frac{1}{2} + \frac{1}{4}\cdot \frac{1}{2} = \frac{3}{8}.$$

### Poznámka

Na prvý pohľad sa môže zdať, že musí byť pravdepodobnosť pre obe tieto
postupnosti rovnaká, pretože šanca, že hodíme z troch hodov ktorúkoľvek
z nich, je $1/8$. To by určite platilo, keby sme sa pýtali nezávisle na
pravdepodobnosť, že padnú v prvej, druhej, až $n$-tej neprekrývajúcej sa
trojici hodov. V tejto úlohe nás však zaujíma výskyt takejto trojice
kdekoľvek v postupnosti. Čiže jednotlivé možnosti, kde sa postupnosť
môže vyskytnúť, nie sú nezávislé a ak nájdeme ľubovoľnú postupnosť, kde
je na konci jedna z týchto trojíc, ovplyvní nám to pravdepodobnosť, že
sa pred tým už vyskytla druhá trojica.

### Iné riešenie: cez opis priaznivých možností

Pravdepodobnosť sa štandardne počíta ako pomer počtu priaznivých
možností k počtu všetkých možností. Tento prístup má však dva problémy.
Po prvé, všetkých, aj priaznivých možností je v tejto úlohe nekonečne
veľa a nemôžeme dávať do pomeru dve nekonečná. Po druhé, pri takýchto
úlohách nemusí byť ľahké počítať priaznivé možnosti. Priaznivé
postupnosti sú totiž také, ktoré sa končia na $OHO$ a nikde skôr sa v
nich nevyskytne $OHO$ ani $HHO$. Ukážeme si však, že priaznivé možnosti
sa dajú v tejto úlohe celkom pekne opísať. Potom si len už budeme musieť
nejako poradiť s ich nekonečným počtom. No ukážeme si, že s využitím
mierne pokročilej matematiky je aj to možné.

Existuje jedna priaznivá postupnosť dĺžky $3$: $OHO$. Priaznivá
postupnosť dĺžky $4$ sa musí končiť na $OHO$, teda máme dve možnosti:
$HOHO$ a $OOHO$. Hoci pre úplnosť riešenia to nie je potrebné, pre
názornosť uvedieme ešte priaznivé postupnosti dĺžky $5$. Na posledných
štyroch miestach musí byť jedna z dvoch priaznivých postupností dĺžky
$4$. Avšak pred postupnosť $HOHO$ nemôžeme dať $O$, lebo by sme dostali
$OHO$ už po treťom hode, ani tam nemôžeme dať $H$, lebo by sme po treťom
hode dostali $HHO$. Túto úvahu teraz zovšeobecníme. Ideálnym spôsobom je
dôkaz matematickou indukciou.

Ukážeme, že pre každé $n \ge 4$ existujú práve dve priaznivé postupnosti
dĺžky $n$, z ktorých sa jedna začína na $HO$ a druhá na $OO$. Toto
tvrdenie dokážeme matematickou indukciou. Prípad $n = 4$ sme už overili
vyššie. Predpokladajme teraz, že máme dve priaznivé postupnosti pre
nejaké dané $n$. Jedna z nich sa začína na $HO$ -- pred ňu nevieme
pridať ani $H$, ani $O$. Druhá sa začína na $OO$ -- pred ňu vieme pridať
aj $H$, aj $O$. Dostaneme tak opäť dve priaznivé postupnosti dĺžky
$n+1$, jedna sa začína na $HOO$, druhá na $OOO$. Tým je dôkaz indukciou
hotový. Všimnite si, že sme do nášho dokazovaného tvrdenia pridali
predpoklad o ich začiatku. Bez neho by sa nám ťažšie dokazovalo.

Ako teraz určíme pravdepodobnosť? Aby sme sa zbavili nekonečna,
rozdelíme si náš problém na nekonečne veľa prípadov. Pravdepodobnosť, že
$OHO$ padne po $n$-tom hode si označíme $p_n$. Pre $n \ge 4$ máme dve
priaznivé postupnosti, ako môže padnúť $OHO$ po $n$-tom hode. Každú z
týchto postupností dostaneme s pravdepodobnosťou $1/2^n$ (premyslite
si). Preto $p_n = 1/2^n + 1/2^n = 1/2^{n-1}$. Špeciálne pre $n = 3$ máme
jedinú priaznivú postupnosť, ktorá padne s pravdepodobnosťou
$1/2^3 = p_3$. Keďže $OHO$ nám môže padnúť len raz, môžeme všetky tieto
pravdepodobnosti sčítať. Výsledná pravdepodobnosť, že skončíme na $OHO$,
teda je $$\begin{align*}
    p_3 &+ p_4 + p_5 + p_6 + p_7 + \dots =\\
    = \frac{1}{2^3} &+ \frac{1}{2^3} + \frac{1}{2^4} + \frac{1}{2^5} + \frac{1}{2^6} + \dots =\\
    = \frac{1}{2^3} &+ \frac{1}{2^3}\left(1 + \frac{1}{2^1} + \frac{1}{2^2} + \frac{1}{2^3} \dots\right).\\
\end{align*}$$

Náš problém s nekonečnom sme odsunuli na tento nekonečný súčet. No v
zátvorke sme dostali súčet, ktorý je známy ako súčet nekonečného
geometrického radu, ktorý možno určiť (keďže $|1/2| < 1$) ako
$$1 + \frac{1}{2^1} + \frac{1}{2^2} + \frac{1}{2^3} + \dots = \frac{1}{1 - \frac{1}{2}} = 2.$$
Hľadaná pravdepodobnosť preto je
$$\frac{1}{2^3} + \frac{1}{2^3}\cdot 2 = \frac18 + \frac28 = \frac38.$$
",5
9a33ec63442319ec,kms,"Na narodeniny som dostal pascu na myši. Aby fungovala, potrebujem do nej
trojuholník syra pre moju trojuholníkovú myš.

Majme trojuholník $MY\check{S}$ s bodom $F$ na strane $M\check S$.
Označme $R$ a $S$ postupne stredy kružníc opísaných trojuholníkom
$FY\check S$ a $MFY$. Dokážte, že trojuholníky $MY\check S$ a $SYR$ sú
podobné.
","Aby sme ukázali, že trojuholníky $MY\check S$ a $SYR$ sú podobné,
potrebujeme najprv ukázať, že majú rovnaké vnútorné uhly. Očakávame, že
$|\sphericalangle YRS|=|\sphericalangle Y\check SM|$,
$|\sphericalangle RSY|=|\sphericalangle \check SMY|$ a
$|\sphericalangle SYR|=|\sphericalangle MY\check S|$.

Na začiatok si spojme $Y$ a $F$, ktoré tvoria jedinú spoločnú tetivu
oboch kružníc, ktorá je zároveň kolmá na spojnicu stredov kružníc $RS$.
To vieme pretože stred opísanej kružnice leží na osiach strán, zároveň
oba stredy musia ležať na osi $YF$, teda ich spojnica leží na osi $YF$.
Ich priesečník si označíme ako bod $X$. Skúsme sa teraz pozrieť na
trojuholník $FY\check S$ a ukázať z neho
$|\sphericalangle YRS|=|\sphericalangle Y\check SM|$.

Spojíme si všetky vrcholy trojuholníka $\check SFY$ so stredom kružnice
$R$.

Trojuholníky $Y\check SR$, $\check SFR$, $FYR$ sú všetky rovnoramenné,
teda aj ich uhly pri základni budú rovnaké. Z trojuholníka $YRX$ vyplýva
$$\begin{align*}
     90^\circ + \textcolor[RGB]{0, 255, 255}{\sphericalangle} + \textcolor[RGB]{000, 255, 000}{\sphericalangle} &= 180^\circ,\\
      \textcolor[RGB]{0, 255, 255}{\sphericalangle} + \textcolor[RGB]{000, 255, 000}{\sphericalangle} &= 90^\circ,\\ 
      \textcolor[RGB]{0, 255, 255}{\sphericalangle} &= 90^\circ - \textcolor[RGB]{000, 255, 000}{\sphericalangle}.
\end{align*}$$ Z trojuholníka $\check SFY$ vieme, že $$\begin{equation*}
      2\textcolor[RGB]{255, 000, 000}{\sphericalangle} + 2\textcolor[RGB]{000, 000, 255}{\sphericalangle} + 2\textcolor[RGB]{000, 255, 000}{\sphericalangle} = 180^\circ, 
\end{equation*}$$ čo môžeme vykrátiť dvomi a dostaneme $$\begin{align*}
      \textcolor[RGB]{255, 000, 000}{\sphericalangle} + \textcolor[RGB]{000, 000, 255}{\sphericalangle} + \textcolor[RGB]{000, 255, 000}{\sphericalangle} &= 90^\circ,\\ 
      \textcolor[RGB]{255, 000, 000}{\sphericalangle} + \textcolor[RGB]{000, 000, 255}{\sphericalangle} &= 90^\circ - \textcolor[RGB]{000, 255, 000}{\sphericalangle}.
\end{align*}$$ Spojením s predchádzajúcou rovnicou dostaneme
$$\begin{align*}
      \textcolor[RGB]{0, 255, 255}{\sphericalangle} &= 90^\circ - \textcolor[RGB]{000, 255, 000}{\sphericalangle} = \textcolor[RGB]{255, 000, 000}{\sphericalangle} + \textcolor[RGB]{000, 000, 255}{\sphericalangle},\\
      \textcolor[RGB]{0, 255, 255}{\sphericalangle} &= \textcolor[RGB]{255, 000, 000}{\sphericalangle} + \textcolor[RGB]{000, 000, 255}{\sphericalangle}.
\end{align*}$$ Ukázali sme teda, že platí rovnosť
$|\sphericalangle YRS|=|\sphericalangle Y\check SM|$.

To, že uhol, pod ktorým sa na tetivu pozeráme zo stredu je dvojnásobkom
toho, pod ktorým sa na ňu pozeráme z nejakého bodu na kružnici, je však
celkom silná a často používaná vlastnosť. Ide o takzvaný stredový a
obvodový uhol. Skúsme sa teda na to pozrieť z tohto uhla. Môžeme si
všimnúť, že $\sphericalangle Y\check SF$ je obvodový ku
$\sphericalangle YRF$, a teda platí rovnosť
$|\sphericalangle YRF|=2|\sphericalangle Y\check SF|$.

Zároveň vieme, že $RX$ je os $\sphericalangle YRF$, keďže trojuholník
$RFY$ je rovnoramenný ($|RY|=|RF|$, keďže sú to polomery). Potom ale
vieme, že $RS$ nám delí $\sphericalangle YRF$ na polovicu, a teda platí
rovnosť $|\sphericalangle YRF|=2|\sphericalangle YRX|$.

Ak spojím tieto dve rovnosti dohromady, dostávam
$2|\sphericalangle YRX|=2|\sphericalangle Y\check SF|$, čo viem upraviť
na $|\sphericalangle Y\check SF|=|\sphericalangle YRX|$, čo je
ekvivalentné s rovnosťou
$|\sphericalangle YRS|=|\sphericalangle Y\check SM|$.

Analogicky, i keď trochu inak sa pokúsime ukázať rovnosť
$|\sphericalangle RSY|=|\sphericalangle \check SMY|$.

Znovu si spojíme všetky vrcholy trojuholníka $FMY$ so stredom kružnice
$S$.

Trojuholníky $YMS$, $YFS$, $FMS$ sú všetky rovnoramenné, teda aj ich
uhly pri základni budú rovnaké. Z trojuholníka $YXS$ vyplýva
$$\begin{align*}
     90^\circ + \textcolor[RGB]{255, 000, 000}{\sphericalangle} + \textcolor[RGB]{0, 255, 255}{\sphericalangle} &= 180^\circ,\\
     \textcolor[RGB]{255, 000, 000}{\sphericalangle} + \textcolor[RGB]{0, 255, 255}{\sphericalangle} &= 90^\circ,\\
     \textcolor[RGB]{0, 255, 255}{\sphericalangle} &= 90^\circ - \textcolor[RGB]{255, 000, 000}{\sphericalangle}. 
\end{align*}$$ Z trojuholníka $\check YFM$ vieme, že $$\begin{align*}
      (\textcolor[RGB]{255, 000, 000}{\sphericalangle} - \textcolor[RGB]{000, 000, 255}{\sphericalangle}) +  (\textcolor[RGB]{255, 000, 000}{\sphericalangle} + \textcolor[RGB]{000, 255, 000}{\sphericalangle}) + (\textcolor[RGB]{000, 255, 000}{\sphericalangle} - \textcolor[RGB]{000, 000, 255}{\sphericalangle}) &= 180^\circ,\\
      2\textcolor[RGB]{255, 000, 000}{\sphericalangle} + 2\textcolor[RGB]{000, 255, 000}{\sphericalangle} - 2\textcolor[RGB]{000, 000, 255}{\sphericalangle} &= 90^\circ, 
\end{align*}$$ čo môžeme vykrátiť dvomi a dostaneme $$\begin{align*}
      \textcolor[RGB]{255, 000, 000}{\sphericalangle} + \textcolor[RGB]{000, 255, 000}{\sphericalangle} - \textcolor[RGB]{000, 000, 255}{\sphericalangle} &= 90^\circ,\\
      \textcolor[RGB]{000, 255, 000}{\sphericalangle} - \textcolor[RGB]{000, 000, 255}{\sphericalangle} &= 90^\circ - \textcolor[RGB]{255, 000, 000}{\sphericalangle}.
\end{align*}$$ Spojením s predchádzajúcou rovnicou dostaneme
$$\begin{align*}
      \textcolor[RGB]{000, 255, 000}{\sphericalangle} - \textcolor[RGB]{000, 000, 255}{\sphericalangle} &= 90^\circ - \textcolor[RGB]{255, 000, 000}{\sphericalangle} = \textcolor[RGB]{0, 255, 255}{\sphericalangle},\\
      \textcolor[RGB]{000, 255, 000}{\sphericalangle} - \textcolor[RGB]{000, 000, 255}{\sphericalangle} &= \textcolor[RGB]{0, 255, 255}{\sphericalangle}.
\end{align*}$$ Ukázali sme teda, že platí rovnosť
$|\sphericalangle RSY|=|\sphericalangle \check SMY|$.

Alebo sme si všimli, že $\sphericalangle FMY$ je obvodový ku stredovému
$\sphericalangle FSY$ a analogicky vyvodili rovnosť
$|\sphericalangle YSX|=|\sphericalangle YMF|$, ktorá je ekvivalentná s
rovnosťou $|\sphericalangle RSY|=|\sphericalangle \check SMY|$.

Ukázali sme rovnosť dvoch vnútorných uhlov trojuholníkov $MY\check S$ a
$SYR$. Z vety $uu$ o podobnosti trojuholníkov vyplýva, že trojuholníky
$MY\check S$ a $SYR$ sú podobné.

Avšak podobnosť trojuholníkov $MY\check S$ a $SYR$ sme nemuseli
dokazovať práve cez rovnosti
$|\sphericalangle YRS|=|\sphericalangle Y\check SM|$,
$|\sphericalangle RSY|=|\sphericalangle \check SMY|$ -- jednu z nich sme
mohli nahradiť rovnosťou
$|\sphericalangle SYR|=|\sphericalangle MY\check S|$. Skúsme sa teraz na
ňu pozrieť.

Môžeme si všimnúť, že $\sphericalangle \check SFY$ je obvodový ku
stredovému $\sphericalangle \check SRY$, a teda platí rovnosť
$|\sphericalangle \check SRY|=2|\sphericalangle \check SFY|$. Rovnako aj
$\sphericalangle YFM$ je obvodový ku $360^\circ - \sphericalangle YSM$,
a teda platí rovnosť
$360^\circ -|\sphericalangle YSM|=2|\sphericalangle YFM|$.

Vieme, že $$\begin{align*}
    \textcolor[RGB]{255, 000, 000}{\sphericalangle} + \textcolor[RGB]{000, 255, 000}{\sphericalangle} &= 180^\circ,\\
    2\textcolor[RGB]{255, 000, 000}{\sphericalangle} + 2\textcolor[RGB]{000, 255, 000}{\sphericalangle} &= 360^\circ,\\
    2\textcolor[RGB]{000, 255, 000}{\sphericalangle} &= 360^\circ - 2\textcolor[RGB]{255, 000, 000}{\sphericalangle},\\
    |\sphericalangle YSM| &= 360^\circ - 2\textcolor[RGB]{255, 000, 000}{\sphericalangle},\\
    |\sphericalangle YSM| &= 2\textcolor[RGB]{000, 255, 000}{\sphericalangle}.
\end{align*}$$ Keďže sú oba trojuholníky $YSM$ a $YR\check S$
rovnoramenné s rovnakým uhlom oproti základni, tak budú mať rovnaké uhly
aj pri základni, takže
$|\sphericalangle \check SYR|=|\sphericalangle MYS|$, z čoho vyplýva
$|\sphericalangle SYR|=|\sphericalangle RYM|+|\sphericalangle MYS|=|\sphericalangle \check SYR|+|\sphericalangle RYM|=|\sphericalangle MY\check S|$.

Teraz sa ostáva ešte zamyslieť ako by vyzeralo riešenie, ak by sme si
bod $F$ umiestnili niekde inde. Ak by sa $F$ posunulo bližšie k
$\check S$, tak by sa mohlo stať, že by $R$ ležalo mimo trojuholníka
$\check SMY$ a $S$ vo vnútri alebo pod $M\check S$. Ešte vieme $F$
posunúť bližšie ku $M$, v takom prípade by $S$ ležalo mimo trojuholníka
$\check SMY$ a $R$ pod $M\check S$. V takomto prípade by postup riešenia
vyzeral analogicky ku našej konfigurácií (resp. by sme vymenili metódy
postupu pre jednotlivé uhly, keďže uhly sa nám preklopia na doplnok do
$180^\circ$ resp. $360^\circ$). Ak by sme $F$ umiestnili do päty výšky
na stranu $\check SM$, tak by body $R$, $S$ postupe ležali na stranách
$\check SY$, $MY$ a $RS$ by bolo rovnobežné s $\check SM$. Jednalo by sa
teda o triviálny prípad. Ešte na konfiguráciu môže mať vplyv pôvodný
trojuholník $MY \check S$, avšak aj tu budeme postupovať analogicky,
keďže sa nám len preklopia niektoré uhly.
",4
d7b059edbcee5b52,kms,"Racionálne číslo $r$ nazvývame *mocné a powerful*, ak ho vieme vyjadriť
v tvare $$\frac{p^k}{q}$$ pre nejaké nesúdeliteľné kladné celé čísla
$p$, $q$ a nejaké celé číslo $k > 1$. Nech $a$, $b$, $c$ sú kladné
racionálne čísla, pre ktoré platí $abc = 1$. Predpokladajme, že existujú
kladné celé čísla $x$, $y$, $z$ také, že $a^x + b^y + c^z$ je celé
číslo. Dokážte, že každé z čísel $a$, $b$, $c$ je mocné a powerful.
","Na začiatok by som iba rád poznamenal, že táto úloha bola asi najťažšia
úloha KMS za celý rok (odovzdali ju iba 4 ľudia). Bola veľmi technická a
iba ťažko sa človek nestratí v značeniach.

Značenia:

- $a=\dfrac{a_1}{b_1}, \quad b=\dfrac{a_2}{b_2}, \quad c=\dfrac{a_3}{b_3}, \quad$
  kde $a_i,\ b_i$ sú nesúdeliteľné (t. j. zlomok je v základom tvare),

- $a_1=p_1^{\alpha_1}\dots p_l^{\alpha_l}$ pre nejaké prvočísla $p_i$ a
  prirodzené $\alpha_i$.

**Chceme dokázať**, že
$\operatorname{nsn}(\alpha_1, \dots, \alpha_l)>1$. Potom sa $a_1$ dá
vyjadriť ako mocnina vyššia ako $1$, a teda $a$ je mocné a powerful. Zo
symetrie potom plynie že aj $b,c$ sú mocné a powerful. Predpokladajme
tiež $a_1>1$, ináč sa $a_1$ dá napísať triviálne ako $k$-ta mocnina $1$.
Teda $a_1$ naozaj obsahuje prvočíslo $p_1$ v svojom rozklade.

::: pozorovanie
**Pozorovanie 1**. *$a_1a_2a_3=b_1b_2b_3$.*
:::

**Dôkaz:** To plynie z predpokladu $abc=1$.

::: pozorovanie
**Pozorovanie 2**.
*$b_1^x\mid b_2^yb_3^z$,$b_2^y\mid b_1^xb_3^z$,$b_3^z\mid b_1^xb_2^y$.*
:::

**Dôkaz:** Dokážeme iba prvé z nich, zvyšné sú symetrické. Zo zadania
vieme, že
$$a^x+b^y+c^z=\frac{a_1^xb_2^yb_3^z +b_1^xa_2^yb_3^z +b_1^xb_2^ya_3^z  }{b_1^xb_2^yb_3^z}$$
je celé číslo. Nutne teda $b_1^x$ musí deliť celý čitateľ,
$b_1^x\mid a_1^xb_2^yb_3^z +b_1^xa_2^yb_3^z +b_1^xb_2^ya_3^z$. No ale
keďže $b_1^x$ zjavne delí druhý a tretí člen a $b_1^x$ je nesúdeliteľné
s $a_1^x$, tak z toho toto pozorovanie plynie.

::: pozorovanie
**Pozorovanie 3**. *$p_1\mid a_1, b_2, b_3$, taktiež
$p_1\nmid b_1, a_2, a_3$.*
:::

**Dôkaz:** To, že $p_1\mid a_1$ plynie z definície čísla $p_1$. Celá
časť $p_1\nmid b_1, a_2, a_3$ plynie z nesúdeliteľnosti dvojíc
$a_i, b_i$. Stačí teda dokázať $p_1\mid b_2, b_3.$ Keďže
$a_1a_2a_3=b_1b_2b_3$ a $p_1$ delí ľavú stranu, nutne $p_1\mid b_2 b_3.$
Ale z druhého pozorovania plynie, že ak $p_1\mid b_2$, musí nutne deliť
aj $b_1^xb_3^z$, no $p_1$ je nesúdeliteľné s $b_1$, a teda nutne musí
deliť aj $b_3$. Analogicky ak $p_1 \mid b_3$, tak delí aj $b_2$. Keďže
$P_1$ delí aspoň jedno z $b_2, b_3$, tak delí obe.

Pre tých čo nepoznajú p-adické značenie, tak $\nu_p(n)$ je najväčšia
mocnina čísla $p$ deliaca $n$. Napríklad $\nu_3(54)=3$ pretože
$3^3\mid 54$ ale $3^4\nmid 54$.

::: pozorovanie
**Pozorovanie 4**. *$\nu_{p_1}(b_2)\cdot y =   \nu_{p_1}(b_3)\cdot z$.*
:::

**Dôkaz:** Keďže $b_2^y\mid b_1^xb_3^z$ no a $p_1, b_1$ sú
nesúdeliteľné, tak nutne
$p_1^{(\nu_{p_1}(b_2)y)}\mid p_1^{(\nu_{p_1}(b_3)z)}$. Teda
$\nu_{p_1}(b_2)y\leq \nu_{p_1}(b_3)z$. Opačne, z tretieho vzťahu
$b_3^z\mid b_1^xb_2^y$ symetricky dostaneme, že
$\nu_{p_1}(b_3)z\leq \nu_{p_1}(b_2)y$.

To isté platí aj pre zvyšné prvočísla $p_i$ pre všetky
$i=1, \dots, l: \nu_{p_i}(b_2)\cdot y =   \nu_{p_i}(b_3)\cdot z$.

::: pozorovanie
**Pozorovanie 5**. *$\alpha_i=\nu_{p_i}(b_2) + \nu_{p_i}(b_3)$ pre každé
$i\leq l$.*
:::

**Dôkaz:** To je kombinácia prvého a tretieho pozorovania. Platí, že
$p_1$ sa nachádza v ľavej strane rovnice $a_1a_2a_3=b_1b_2b_3$ iba v
čísle $a_1$, a to práve $\alpha_i$ krát. Opačne, na pravej strane
rovnice sa nachádza v číslach $b_2, b_3$, a to práve $\nu_{p_i}(b_2)$ a
$\nu_{p_i}(b_3)$ krát.

**Finish:** Zo štvrtého pozorovania plynie

$$\frac{y}{z}=\frac{\nu_{p_1}(b_3)}{\nu_{p_1}(b_2)} = \frac{\nu_{p_2}(b_3)}{\nu_{p_2}(b_2)}=\dots=\frac{\nu_{p_l}(b_3)}{\nu_{p_l}(b_2)}.$$
Značenie:

- $k_i=\operatorname{NSD}[\nu_{p_i}(b_3), \nu_{p_i}(b_2)]$,

- Dole prepíš $d_i= \frac{\nu_{p_1}(b_2)}{k_i}$, hore prepíš
  $h_i= \frac{\nu_{p_1}(b_3)}{k_i}$. Teda $\frac{h_i}{d_i}$ je zlomok
  $\frac{\nu_{p_i}(b_3)}{\nu_{p_i}(b_2)}$ v základnom tvare.

- $\frac{y}{z}=\frac{h}{d}$ pre nejaké nesúdeliteľné $h,d\geq 1$.

Potom $$h+d = h_i+d_i = \frac{\nu_{p_i}(b_2) + \nu_{p_i}(b_3)}{k_i}.$$
Nutne teda $h+d\mid \nu_{p_i}(b_2) + \nu_{p_i}(b_3)$ pre každé
$i\leq l$. Z piateho pozorovania ale máme
$\alpha_i=\nu_{p_i}(b_2) + \nu_{p_i}(b_3)$, teda aj
$1< h+d\mid \alpha_i$. To je ale to, čo sme chceli dokázať. Našli sme
číslo väčšie ako jedna ktoré delí všetky alfy, a teda
$\operatorname{nsn}(\alpha_1, \dots, \alpha_l)>1$, číslo $a$ je mocné a
powerful.
",10
b570634fb4f30255,kms,"Po niekoľkých prechádzkach si Vodička všimol, že vždy skončil v Rýne, to
je taká veľká Vodička. Kto by však chcel zmoknúť pri každej prechádzke?
Ukážte Vodičkovi, že všetky cesty vedú do Rýna. Máme štvoruholník $ABCD$
taký, že existuje bod $O$ taký, že platia následujúce vzťahy:
$|\sphericalangle AOB|=|\sphericalangle BOC|=|\sphericalangle COD|=|\sphericalangle DOA|=90^\circ$.
Označme $P$ priesečník kružníc opísaných trojuholníkom $ABO$ a $CDO$
(rôzny od bodu $O$) a $R$ priesečník kružníc opísaných trojuholníkom
$DAO$ a $BCO$ (rôzny od bodu $O$). Označme $T$ priesečník priamok $p$,
$r$, pričom $P\in p$, $p\perp OP$ a $R\in r$, $r\perp OR$. Dokážte, že
priamka $OT$ a spojnice stredov protiľahlých strán štvoruholníka $ABCD$
sa pretínajú v jednom bode.
","p

Najprv si všimneme, že čo vlastne zadanie hovorí o priamkach $AO$, $BO$,
$CO$, $DO$. To, že $|\sphericalangle AOB|=90^\circ$ nám hovorí, že
$AO\perp BO$. Takisto uhly $BOC$, $COD$, $DOA$ nám hovoria, že
$BO \perp CO$, $CO\perp DO$, $DO \perp AO$. Z toho nám jednoznačne
vyplýva, že trojice bodov $A,O,C$ a $B,O,D$ ležia na priamkach, ktoré sú
na seba kolmé. Poďme nájsť význam bodov $P$, $R$. Zo zadania je jasné,
že štvoruholníky $ABOP$, $CDOP$, $ADOR$, $BCOR$ sú tetivové (body $P$ a
$R$ sú definované ako body na kružniciach opísaných trojuholníkom).

Uvažujme teraz druhé priesečníky priamok $p$, resp. $q$ s kružnicami
$ABOP$, $CDOP$, resp. $ADOR, BCOR$.[^1] Nech sú to body postupne $P_1$,
$P_2$, $Q_1$, $Q_2$. Všimnime si, že tieto body vďaka kolmostiam
$OP\perp p$ a $OR\perp r$ sú body protiľahlé k bodu $O$ v danej
kružnici. Ale vieme, že dva rôzne priemery jednej kružnice tvoria
obdĺžnik, teda štvoruholníky $AOBP_1$, $CODP_2$, $DOAQ_1$, $BOCQ_2$ sú
obdĺžniky. Z toho vyplýva (z kolmosti $AC$ a $BD$ v bode $O$), že
$P_1Q_1P_2Q_2$ je tiež obdĺžnik. Taktiež vieme, že $P_1,\,P_2,\,T \in p$
a $Q_1,\,Q_2,\,T \in q$, a vieme aj to, že $T$ je stred tohto obdĺžnika.
Po spozorovaní toľkýchto vecí sa pustime do dôkazu žiadaného tvrdenia:
Nech sú stredy úsečiek $AB$, $BC$, $CD$, $DA$ postupne $A_0$, $B_0$
,$C_0$, $D_0$. Všimnime si, že stredy malých obdĺžnikov $AOBP_1$,
$BOCQ_2$, $CODP_2$, $DOAQ_1$ sú postupne $A_0$, $B_0$, $C_0$, $D_0$,
pretože sú stredom jednej z uhlopriečok. Zamyslime sa, čo vlastne spraví
s bodmi $P_1$, $Q_2$, $P_2$, $Q_1$ rovnoľahlosť so stredom v bode $O$ a
koeficientom $\frac{1}{2}$. Odpoveď je jednoduchá, prenesie ich postupne
na body $A_0$, $B_0$, $C_0$, $D_0$. Tak sa priamky $P_1P_2 \equiv p$ a
$Q_1Q_2 \equiv q$ zobrazia na priamky $A_0C_0$ a $B_0D_0$. A čo s ich
priesečníkom? Je to obraz $T$, teda je nutne na priamke $OT$. Súčasne je
to aj priesečník priamok $A_0C_0$ a $B_0D_0$. Takže sme ukázali, že
priesečník dvoch priamok leží nutne na tretej priamke. A tým je tento
dôkaz hotový.

Diskusia: Môže sa zdať, že je potrebný rozbor prípadov, čo sa týka
konvexnosti $ABCD$. Lenže sme nikde nevyužili žiadnu úvahu o polohe bodu
$O$ a naše pozorovania a myšlienky platia aj pre prípad nekonvexného
štvoruholníka a tým je dôkaz naozaj hotový pre ľubovoľný štvoruholník
$ABCD$.

::: center
:::

[^1]: Kružnicou $KLMN$ označujeme kružnicu, ktorá je opísaná tetivovému
    štvoruholníku $KLMN$.
",8
f3f5f4776c5bfc1a,kms,"Keď Caligula zistil, že Incitatus je preč, hneď za ním poslal armádu
štolbov, aby ho našli. Vedia sa vrátiť naspäť do paláca, ak sa v
(nekonečnej) rovine pohybujú tak, že robia postupne kroky o veľkosti
$1$, $2$, $3$, $\dots$ (teda $k$-ty krok má dĺžku $k$) a po každom kroku
sa otočia o $45$ stupňov doľava alebo doprava? Jeden možný začiatok ich
cesty je znázornený na obrázku.
","Pri úlohách, v ktorých treba rozhodnúť, či nejaké tvrdenie platí alebo
nie, má riešiteľ vždy na výber medzi pesimistickým a optimistickým
prístupom. Ja som túto úlohu začal riešiť pesimisticky a snažil som sa
ukázať, že takáto cesta neexistuje. Prvá vec, ktorú som si všimol a
ktorá je dôležitá je, že ak taká cesta existuje, potom časť tejto cesty,
ktorá by vznikla pozliepaním iba horizontálnych alebo vertikálnych
krokov by sama musela viesť z počiatku do počiatku. Podobne časť cesty
zložená iba z diagonálnych krokov (pozliepaných na seba) by musela viesť
z počiatku do počiatku. Prečo?

Predstavme si v našej rovine karteziánsku súradnicovú sústavu, ktorej
počiatok $[0, 0]$ je v našom paláci. Kroky, ktoré robíme, si môžeme v
tomto prípade prestaviť ako vektory, ktoré pričítavame k našej aktuálnej
pozícii. Ak má diagonálny krok dĺžku $a$, potom posun v horizontálnej a
vertikálnej zložke bude $a/\sqrt{2}$, čo vyplýva z Pytagorovej vety
alebo z definície sínusu v pravouhlom trojuholníku. Všimnime si, že nech
už naše kroky majú akýkoľvek smer, diagonálne kroky (t. j. vektory) sa
budú musieť nasčítať na nulu samy o sebe a tak isto
horizontálno-vertikálne kroky. Prečo? Iracionálnu časť $1/\sqrt{2}$ si
vieme v našich sčítancoch vyňať pred zátvorku a výraz, ktorý sa musí
nasčítať na nulu má tvar $p+(1/\sqrt{2})q$, kde $p,\ q$ sú racionálne
čísla. Ak sa tento výraz rovná $0$, potom ľahko vidno, že aj $p$ aj $q$
musia byť samy rovné $0$.

Takže ak by existovala takáto cesta, musela by existovať aj cesta
zložená z krokov dĺžky $1,\ 2,\ 3,\ \dots$, ktoré by mohli zvierať iba
pravé alebo nulové uhly (skús si rozmyslieť, prečo to vyplýva z
predošlého odstavca). Tu však naše pesimistické myšlienky končia.
Akokoľvek sa totiž budeme snažiť, neprídeme na žiaden rozumný spôsob ako
dokázať, že takáto cesta neexistuje. Pretože existuje. Keď už sa
rozhodneme nejakú hľadať, nie je náročné ju nájsť.

Pri hľadaní konštrukcii ako napríklad cesty sa vždy hodí skúsiť sa
pozrieť na nejaký ľahký vzor a zistiť, o koľko sme sa po odkráčaní tohto
ľahkého vzoru posunuli od štartu. Ak má tento ľahký vzor vhodné
vlastnosti, môžeme ho potom zopakovať a posunúť sa od našej aktuálnej
pozície rovnako, ako sme sa predtým posunuli od štartu, ale možno do
iného smeru. Naskladaním takýchto posunov sa snáď budeme vedieť vrátiť
do štartu.

V prípade našej úlohy stačí skúsiť spraviť pravotočivého o štyroch
krokoch ako na obrázku
[\[fig:male_slimaky\]](#fig:male_slimaky){reference-type=""ref""
reference=""fig:male_slimaky""} a môžeme si všimnúť, že po spravení tohto
slimáka sme presne $[\pm 2, \pm 2]$ v nejakom smere od počiatku. Navyše,
presne rovnaký posun by sme dosiahli bez ohľadu na to, v ktorom ťahu by
sme tohto slimáka spravili. Prečo? V štyroch krokoch ideme raz doľava,
raz doprava, raz nadol a raz nahor, avšak protismerné pohyby robíme s
rozostupom dvoch ťahov, čo znamená že, dĺžky našich krokov sa dokonale
vykompenzujú s výnimkou rozdielu dĺžky 2.

Teraz ak sa z pozície, v ktorej sme skončili po dokončení slimáka,
vyberieme naspäť tak, že začneme v rovnakom smere ako sme skončili a
slimáka spravíme ľavotočivého (ako na obrázku
[\[fig:male_slimaky\]](#fig:male_slimaky){reference-type=""ref""
reference=""fig:male_slimaky""}), dostaneme sa späť do počiatku. Hurá!
Problém je, že toto je riešenie iba pre našej prechádzky. Na to aby sme
sa naozaj dostali do cieľa -- teda štartu -- potrebujeme vhodne
skombinovať diagonálne a vertikálno-horizontálne slimáky. Skúsme si
intuitívne skombinovať našu vertikálno-horizontálnu cestu s takou
diagonálnou, ktorá do toho pasuje. Ak to spravíme (ako na obrázku
[\[fig:velke_slimaky\]](#fig:velke_slimaky){reference-type=""ref""
reference=""fig:velke_slimaky""}), uvidíme, že nanešťastie sa tieto cesty
nedajú skombinovať tak, aby diagonálna bola úplne analogická (čo vidno
aj keď si zobrazíme iba diagonálnu časť tejto cesty, viď
[\[fig:male_slimaky\]](#fig:male_slimaky){reference-type=""ref""
reference=""fig:male_slimaky""}). Všetko je rovnaké, až na to, že v
diagonálnej ceste odbočíme doľava pri zmene z pravotočivého na
ľavotočivého slimáka. Našťastie, čo si môžeme všimnúť je, že po spravení
celej tejto zvláštnej špirály sa dostaneme od počiatku na súradnice
$[8, 8]$. Máme teda šancu opakovať tento istý vzor tak, aby sme sa po
nejakom čase konečne dostali späť do cieľa.

Odtiaľto už je finálna konštrukcia veľmi jednoduchá -- stačí si všimnúť,
že hneď po dokončení tohto vzoru sa vieme otočiť o $45^\circ$ doľava a
zopakovať náš vzor tak, aby sme sa od našej aktuálnej pozície posunuli
smerom doľava nahor o rovnakú vzdialenosť ako predtým z počiatku. Po
dokončení tohto vzoru sa opäť môžeme otočiť o $45^\circ$ doľava a
posunúť sa v pravom uhle od nášho predošlého posunu, tentoraz smerom
dole doľava. V poslednom opakovaní sa posunieme o rovnakú vzdialenosť
dole doprava a ocitneme sa v počiatku (viď obrázok
[\[fig:velke_slimaky\]](#fig:velke_slimaky){reference-type=""ref""
reference=""fig:velke_slimaky""}).

Možno sa vám zdá, že tento popis cesty nie je úplne dôkaz, ale v
podstate aj celkom je. Dôležitým prvkom našej cesty je, že sú to len
štyri pootočené opakovania tej istej trajektórie, ktorá sa skladá zo
štyroch slimáčikov, ktoré sa vždy posúvajú o 2 dohora alebo nadol a o 2
doľava alebo doprava. Preto analýzou toho, čo sa stane pri daných
kombináciách našich slimákov, vieme naozaj jednoducho formálne dokázať
toto tvrdenie vďaka tomu, že opakujeme ten istý vzor stále dokola.
",8
2536eae6c477527a,kms,"V kráľovstve bol kúzelný kruh, ktorý sa nachádzal uprostred záhrady. Bol
veľmi záhadný a nikto nevedel, odkiaľ sa vzal. Keď sa o ňom dozvedel
kráľ, rozhodol sa, že ho využije na vyriešenie zložitej úlohy s uhlami.

Na kružnicu nakreslil štyri body $A, B, C$ a $D$ tak, že
$|AB| = |BC| = |CD|$. Potom nariadil svojim matematikom, aby vypočítali
veľkosť uhla $ABC$, ak vedia, že osi uhlov $ABD$ a $ACD$ sa pretínajú v
bode $E$ a priamky $AE$, $CD$ sú rovnobežné. Nájdite veľkosť uhla $ABC$
aj vy.
","V prvom rade nás asi bude zaujímať, kde sa bude nachádzať bod $E$.
Skúsenejší z nás v bode $E$ hneď spoznajú Švrčkov bod trojuholníkov
$ABD$ a $ACD$. Pre bežných smrteľníkov: je známe, že v trojuholníku sa
os strany a os uhla oproti nej pretnú na kružnici tomuto trojuholníku
opísanej v bode, ktorý sa nazýva Švrčkov bod (danej strany, resp. daného
vrcholu oproti strane).[^1]

V tomto prípade máme stranu $AD$ a nad ňou dva trojuholníky na rovnakej
kružnici. Priesečník osi strany $AD$ a kružnice je teda Švrčkov bod
tejto strany a budú ním prechádzať osi uhla oproti AD v akomkoľvek
trojuholníku nad $AD$, a teda aj v $ABD$ aj v $ACD$.

Keď už vieme, že $E$ bude na kružnici, poďme vyťažiť niečo z faktu
$|AB|=|BC|=|CD|$. O $ABC$ aj $BCD$ vieme, že sú rovnoramenné, teda majú
rovnaké uhly pri základni: $\sphericalangle BAC = \sphericalangle BCA$ a
$\sphericalangle CBD = \sphericalangle CDB$. A keďže
$\sphericalangle BAC$ je obvodový ku $\sphericalangle BDC$ vieme, že
všetky 4 tieto uhly sú zhodné, nazvime ich $\alpha$.

Teraz príde čas uvedomiť si, že úloha môže mať dve konfigurácie. Ak by
totiž bola vzdialenosť $|AB|$ dosť veľká, môže sa stať, že bod $D$ bude
medzi $A$ a $B$. Konkrétne, keď sú od seba vzdialené viac ako tretinu
kružnice, $D$ už bude za $A$. Vtedy sa úsečky $AB$ a $CD$ budú pretínať,
inak sa pretínať nebudú. Poďme sa najskôr pozrieť na tú, kde sa
nepretínajú.

Ešte sme nevyužili rovnobežnosť $CD$ a $AE$. Všimnime si napríklad, že
$\sphericalangle EAD=\sphericalangle ADC$, keďže sú striedavé.
Prenesieme si po kružnici ešte $\sphericalangle BCA\ (=\alpha)$ do
$\sphericalangle BDA$ a zistíme, že
$\sphericalangle ADC = 2\alpha=\sphericalangle EAD$. Uhol
$\sphericalangle EAD\ ( = 2\alpha)$ potom vieme po kružnici preniesť do
$\sphericalangle EBD\ (=2\alpha)$. Vďaka tomu, že $BE$ je os uhla $ABD$
vieme, že $\sphericalangle ABE = \sphericalangle EBD\ (= 2\alpha)$.

Teraz sa už len pozrieme na trojuholník $ABC$, ktorého súčet vnútorných
uhlov je $180^\circ$. Pri základni máme dva razy $\alpha$ a
$\sphericalangle ABC=5\alpha$. $\sphericalangle ABC$ je teda
$\frac{5}{7}\cdot 180^\circ = \frac{900^\circ}{7}$.

Teraz druhá konfigurácia. Tentokrát si v trojuholníkoch $ABC$ a $BCD$
pomenujeme $\alpha$ uhol oproti základni, teda $\sphericalangle BCD$ a
$\sphericalangle ABC$, ktorého hodnotu máme nájsť. Z obvodových uhlov
vieme, že $\sphericalangle ABC= \sphericalangle AEC\ (=\alpha)$.
Následne opäť využijeme striedavé uhly:
$\sphericalangle AEC=\sphericalangle ECD\ (=\alpha)$ a nakoniec zase raz
obvodové uhly $\sphericalangle ECD = \sphericalangle DBE\ (=\alpha)$.
Vďaka osi uhla $BE$ vieme, že
$\sphericalangle DBE = \sphericalangle EBA\ (=\alpha)$. Keďže
trojuholník $DBC$ je rovnoramenný, uhly pri jeho základni sú rovnaké,
teda $\sphericalangle DBC=\sphericalangle BDC = 3 \alpha$.

A na záver, podobne ako v predošlej konfigurácií, sa pozrieme na
trojuholník $BCD$, v ktorom máme až $7\alpha$, ktoré majú mať súčet
$180^\circ$. $\sphericalangle ABC$ však má veľkosť len jedna $\alpha$, a
teda $\sphericalangle ABC= \frac{180^\circ}{7}$.

[^1]: Ak ťa Švrčkov bod zaujal, odporúčam
    <https://prase.cz/library/SvrckuvBodMV/SvrckuvBodMV.pdf>.
",7
5794f2d57c57592d,kms,"Aňa nestíha, taxi zavolala tak si. Z dispečingu jej povedali, že bude
čakať $n\cdot 2^{n+1} + 1$ minút. Ale Aňa môže čakať len štvorcový čas.
Ktoré časy sú pre Aňu vhodné?

Nájdite všetky kladné celé čísla $n$, pre ktoré je číslo
$n\cdot 2^{n+1} + 1$ druhou mocninou celého čísla.
","Najprv si dokážeme pomocné tvrdenie: Pre všetky celé čísla $p \geq 3$
platí $$p+2 < 2^p.$$ Dôkaz urobíme matematickou indukciou podľa $p$. Pre
$p=3$ to platí. Nech to platí pre nejaké $p$. Potom
$$(p+1)+2 < 2^p + 2 < 2 \cdot 2^p = 2^{p+1}.$$\

Riešenie samotnej úlohy: Hľadáme také kladné celé číslo $n$, že existuje
celé číslo $a$ tak, aby platilo $$n \cdot 2^{n+1} + 1 = a^2.$$ Zrejme
$n = 1$, $n = 2$ nevyhovuje. Pre $n = 3$ dostaneme $a = 7$. Dokážeme, že
úloha žiadne ďalšie riešenie nemá. Nech existujú celé čísla $a$, $n$
ktoré vyhovujú úlohe. Nech $n \geq 4$. Zrejme $a$ je nepárne, teda
$a = 2k+1$, $k$ je celé číslo. Po dosadení do rovnice máme
$$n \cdot 2^{n+1} = a^2 - 1 = 4k^2 + 4k.$$ Po úprave
$$n \cdot 2^{n-1} = k^2 + k = (k+1)k.$$ Z čísel $k$ a $k+1$ môže byť
párne iba jedno. Nech je párne $k$, nech $k = q \cdot 2^p$, pričom $p$,
$q$ sú celé čísla, $q$ je nepárne. Potom
$$n \cdot 2^{n-1} = q \cdot 2^p \cdot (q \cdot 2^p + 1).$$ Na ľavej
strane rovnice je aspoň $n-1$ krát číslo $2$ (ak je $n$ párne, tak aj
viac), na pravej presne $p$ krát.To znamená, že $n-1 \leq p$. Potom
$$n \cdot  2^{n-1} \leq (p+1) \cdot 2^p < 2^p \cdot 2^p < q \cdot 2^p \cdot  (q \cdot 2^p+1),$$
čo je spor (použili sme pomocné tvrdenie).

Nech je $k+1 = q \cdot 2^p$, kde $q$ je nepárne. Potom podobne ako v
prvom prípade
$$n \cdot 2^{n-1} \leq (p+1) \cdot 2^p < (2^p-1)  \cdot 2^p < q \cdot 2^p \cdot (q \cdot 2^p-1),$$
čo je opäť spor. Preto je jediným riešením úlohy $n = 3$.

Úloha nebola príliš ťažká, len si bolo treba uvedomiť, čo chceme aby
platilo a ako to dostať.
",6
10f469c7665fa3a6,kms,"Dokážte, že z ľubovoľných $200$ prirodzených čísel vieme vybrať práve
$100$ čísel tak, že súčet vybratých čísel je deliteľný číslom $100$.
","Po prečítaní zadania úlohy si ste asi všetci všimli istú podobnosť s
niektorými príkladmi na Dirichletov princíp (DP). Háčik je v tom, že
pomocou DP sa dokazujú tvrdenie typu , čo však nie je náš prípad. Teda
zrejme nebude stačiť priama aplikácia DP. Nevadí, poďme ďalej, vrátime
sa k tomu neskôr.

Pri čítaní zadania vás asi tiež napadlo, že čísla $100$ a $200$ nie sú
len náhodne vybraté, ale mohol (Alebo mal? Porozmýšľajte.) byť nejaký
vzťah. Už máte? Áno, väčšina asi tipla $n$ a $2n$, čo je úplne super,
pretože nám to dáva priestor na experimentovanie s malými číslami, čo sa
hodí skoro vždy. A viete čo? Skúste si to :-).

Máme teda hypotézu, že ak $n > 1$ je prirodzené číslo, tak z ľubovoľných
$2n - 1$ celých čísel vieme vybrať práve $n$ tak, že týchto $n$ čísel je
deliteľných číslom $n$.

Ocitli sme sa v podstate na začiatku, ale sme o čosi múdrejší, ake aj
odvážnejší, kedže sme sa chystáme dokázať ešte ťažšie tvrdenie, ako
pôvodne :-). Máme teda tvrdenie, ktorého platnosť sa snažíme dokázať pre
všetky prirodzené čísla. Matematická indukcia v takých prípadoch vôbec
nebýva zlý nápad. Skôr či neskôr to však vzdáme, pretože spraviť
indukčný krok z deliteľnosti $n$ na deliteľnosť $n+1$ je, zdá sa,
nemožné.

Ale môže nás napadnúť niečo iné. Nebudeme robiť obyčajnú indukciu, ale
nejakú, kde vieme dobre narábať s deliteľnosťou. Napríklad robiť
indukčný krok z $n$ na $2n$, tam by sa deliteľnosť zachovávala. Skúsme
to. Majme teda $n$ o ktorom predpokladáme, že z ľubovoľných $2n-1$ čísel
vieme vybrať $n$ tak, že ich súčet je deliteľný $n$. Zoberme teraz
ľubovoľných $2(2n)-1=4n-1$ čísel, využime náš predpoklad a vyberme z
nich $n$, ktorých súčet je deliteľných $n$. Zostalo nám $3n-1$ čísel a
keď náš predpoklad využijeme ešte dva krát, získavame tri (disjunktné)
$n$-tice čísel, z ktorých každá má súčet prvkov deliteľný $n$. Označme
si teraz súčty prvkov týchto $n$-tíc $S_1$, $S_2$ a $S_3$. Vieme, že sú
deliteľné $n$ a preto ich môžeme zapísať ako $S_1=nT_1$, $S_2=nT_2$,
$S_3=nT_3$. Pri experimentovaní s malými číslami na začiatku dokázali,
že z čísel $T_1$, $T_2$, $T_3$ vieme vybrať dve, ktorých súčet je párny.
(Ak sme to na začiatku úplnou náhodou neukázali, ukážeme to teraz. :-)
Vybraté čísla môžeme označiť $T_1$ a $T_2$. Potom však
$S_1+S_2=nT_1+nT_2=n(T_1+T_2)$ a toto číslo je deliteľné $2n$, teda z
ľubovoľných $4n-1$ čísel sa dá vybrať $2n$ čísel deliteľných $2n$.

To znie celkom fajn, nie? Veď teraz vieme, že ak naše tvrdenie platí pre
$n$, tak platí aj pre $2n$; teda sme ho dokázali pre všetky čísla tvaru
$2^k$. Zovšeobecnenie nás napadne celkom prirodzene, stačí, aby sme si
všimli, ako vyzeral dôkaz pri prechode z $n$ na $2n$. Predpokladajme, že
naše tvrdenie platí pre $n$ aj pre $m$, ukážeme, že platí aj pre $mn$.
Majme ľubovoľných $2mn-1$ čísel. Vieme, že pokiaľ je čísel aspoň $2m-1$,
môžeme z nich podľa predpokladu v každom kroku vybrať $m$-ticu čísel so
súčtom deliteľným $m$. Takýchto krokov môžeme urobiť $2n-1$; dostávame
tak $2n-1$ $m$-tíc, ktorých súčty si označíme $S_1$, $S_2$,...,
$S_{2n-1}$. Stále postupujeme podobne ako predtým, súčty zapíšme ako
$S_i  = mT_i$ pre $i = 1$, $2$,..., $2n-1$. Spomedzi čísel $T_i$ však
vieme vybrať práve $n$ tak, že ich súčet bude deliteľný číslom $n$.
Teraz už isto ľahko zvládnete ukázať, že sme takto našli hľadaných $mn$
čísel.

Celkom slušný výsledok, nie? Ak by sme teraz naše tvrdenie dokázali pre
prvočísla, dokázali by sme ho pre všetky prirodzené čísla.

Znovu sa mení formulácia dokazovanej hypotézy, tentokrát všetky výskyty
nahradzujeme Ale zrejme teraz už nebudeme môcť použiť žiadnu indukciu,
ale budeme sa musieť spoľahnúť na vlastnosti prvočísel, DP a na naše
nápady.

Ďalej budú všetky úvahy modulo $p$. Zoraďme si naše čísla podľa veľkosti
a prečíslujme ich, dostávame tak $a_1 \le$\
$\le a_2 \le \cdots \le a_{2p-1}$. Položme ďalej $b_k  = a_{p+k} - a_k$
pre $k=1$, $2$,..., $p-1$, pričom platí $0\le b_k \le p-1$. Kedže
možnosť, že nejakých $p$ z čísel $a_i$ je rovnakých, už rozobral
nedočkavý čitateľ, môžeme predpokladať $b_k \neq 0$. Naše $p$-prvkové
množiny čísel budú všetky obsahovať $a_p$ a z každej dvojice
$\{a_k, a_{p+k}\}$ budú obsahovať práve jedno číslo. Ak zo vetkých
dvojíc vyberieme prvé číslo, súčet bude $S= a_1 + \cdots + a_p$. Ak z
$i$-tej dvojice chceme vybrať druhé číslo, stačí k $S$ pripočítať
$b_i = a_{p+i} - a_i$. Vhodnou voľbou čísel z jednotlivých dvojíc teda
vieme získať všetky súčty $S$ spolu s ľubovoľnými z čísel $b_k$. Zostáva
ešte dokázať, že takto vieme získať aj súčet 0. Nech $S_j$ označuje tie
zvyškové triedy modulo $p$, ktoré vieme získať ako súčet čísla $S$ a
nejakej podmnožiny množiny $\{ b_1$, $b_2$,..., $b_j\}$.

Často sa stáva, že kľúčom k riešeniu úlohy je voľba vhodného označenia.
V predchádzajucom odstavci sme zaviedli netriviálne značenie, s využitím
ktorého celú úlohu stačí už len doklepnút. To však neznamená, že je to
triviálne; preto na požiadanie zašleme záujemcom hint, ak by sa im
nedarilo dôkaz dokončiť ani po úpornej snahe.
",10
ff11653edf187aac,kms,"Mišovia kúpili chlieb. Keďže ši ho Mišovia nezvládli nakrájať v
šupermarkete, tak ši ho mušia teda nakrájať nožom. Nôž je tupý a Mišovia
šmatlaví, takže žiadne dva krajce chleba nemajú rovnakú výšku ani
rovnakú hrúbku. Nech $n \geq 2$ je celé číšlo označujúce počet krajcov
chleba. Mišo ich uložil do chlebníka od najnižšieho po najvyšší zľava
doprava. Každú minútu Mišovia vezmú nejaké dva šušedné krajce také, že
ľavý krajec je širší a nižší než pravý, a vymenia ich.

Mišovia odmietli ješť chlieb, pokým nebude zoradený podľa hrúbky.
Dokážte, že bez ohľadu na to, aké ťahy robia Mišovia, po konečnom počte
minút nebudú môcť špraviť žiadny ďalší ťah a krajce budú vtedy zoradené
vzoštupne podľa hrúbky zľava doprava.
","Vieme, že Mišovia budú robiť ťahy, kým budú môcť. Tiež vieme, že máme
konečný počet krajcov chleba a konečný počet spôsobov, ako ich
usporiadať. Ďalej je isté, že ak sa raz dva chleby vymenia, už nikdy sa
nebudú môcť vymeniť nazad (chlieb sa ocitne napravo od krajca, ktorý je
vyšší). Preto sa nám nikdy nezopakuje usporiadanie chlebov, a keďže
usporiadaní je konečný počet, tak po konečnom počte ťahov Mišovia musia
skončiť.

Uvažujme najužší krajec, označme ho $K$. Čo ak by sme nikdy nepohli
chlebom $K$? Je len konečný počet výmen, ktoré môžeme urobiť bez toho,
aby sme pohli $K$. Pokiaľ $K$ nie je celkom vľavo, určite sa teda
dostaneme do situácie, kedy nebudeme môcť pohnúť žiadnym krajcom okrem
tohto. V takejto situácii budú určite všetky chleby naľavo od $K$ nižšie
(tak boli rozostavené na začiatku) aj širšie (pretože $K$ je najužší).
Teda určite vieme posunúť $K$ doľava a je to jediný ťah, ktorý vieme
spraviť, takže ním musíme pohnúť. Pokiaľ stále nie je najviac vľavo, ako
sa len dá, môžeme túto úvahu zopakovať. Opäť bude možný len konečný
počet ťahov bez pohnutia $K$ a potom týmto krajcom určite budeme musieť
pohnúť. Pokiaľ sa $K$ dostalo na najľavejšiu pozíciu, tak nám zostáva
usporiadať už len $n-1$ krajcov.

V tomto bode môžeme sledovať pozície nového $K_1$, čo je nový najužší
krajec. Tento časom stretne rovnaký osud a niekedy sa bude musieť dostať
na druhú najľavejšiu pozíciu. Ak tento postup zopakujeme $n-1$ krát,
určite usporiadame všetky krajce podľa hrúbky za konečný počet minút a
žiaden ďalší ťah už nebude možné urobiť.
",4
919964f876bb7510,kms,"Maťko sa už chystá na prázdniny späť na Slovensko. Potrebuje si však
zbaliť polynómy, ktoré študuje. Tie už ako vždy postrácal po svojom
pracovisku. Pomôžte Maťkovi nájsť jeho polynómy. Nájdite všetky polynómy
s reálnymi koeficientami $P(x)$, pre ktoré existuje polynóm s reálnymi
koeficientami $Q(x)$ taký, že pre všetky prirodzené čísla $n$ platí
$$P(1)+P(2)+\dots+P(n)=P(n)Q(n).$$
","Najprv si podmienku zo zadania môžeme trochu upraviť tak, aby sme sa
zbavili toho súčtu, a to tak, že odčítame od seba podmienku pre $n$ a
$n-1$. Potom dostaneme podmienku $P(n)=P(n)Q(n)-P(n-1)Q(n-1)$ pre všetky
prirodzené čísla $n \ge 2$ a jednu podmienku pre $n=1$: $P(1)=P(1)Q(1)$.
Prenesením všetkého na jednu stranu dostaneme
$P(n)Q(n)-P(n-1)Q(n-1)-P(n)=0$. Vidíme, že náš systém rovníc v
skutočnosti nie je nič iné, ako polynóm, ktorý má koreň v každom
prirodzenom čísle, čiže má nekonečne veľa koreňov, a preto je identicky
rovný nule. Nulu teda nedostaneme len pre celé čísla $n \ge 2$, ale aj
pre každé reálne číslo $x$. Platí teda $$\begin{equation}
P(x) = P(x)Q(x) - P(x-1)Q(x-1). \label{eq:1}
\end{equation}$$

Teraz si môžeme všimnúť, že pre nenulový polynóm $P$ môže stupeň
polynómu $Q$ byť rovný nanajvýš $1$, a teda $Q(x)=ax+b$. Na to ideme
sporom. Nech stupeň polynómu $Q(x)$ je aspoň $2$. Stupeň polynómu
$P(x)Q(x)$ sa rovná súčtu stupňov polynómov $P(x)$ a $Q(x)$, ak sú
obidva nenulové. Pozrime sa na polynóm $P(x)Q(x)-P(x-1)Q(x-1)$. Označme
stupeň polynómu $P(x)Q(x)$ ako $s$. Potom dva vedúce členy tohto
polynómu sú $a_sx^s+a_{s-1}x^{s-1}$. Dosadením $x-1$ za $x$ a orezaním
na prvé dva členy dostaneme $a_sx^s+(a_{s-1}-sa_s)x^{s-1}$. Odčítaním
dostaneme
$$(a_sx^s+a_{s-1}x^{s-1}) - (a_sx^s+(a_{s-1}-sa_s)x^{s-1}) = 0x^s+sa_sx^{s-1},$$
takže prvý člen sa vynuluje a druhý člen sa nevynuluje, pretože
koeficient pri ňom je určite nenulový, nakoľko je $s$-násobkom $a_s$,
ktoré je vedúci koeficient polynómu $P(x)Q(x)$, a teda sa nerovná $0$.
Teda polynóm $P(x)Q(x)-P(x-1)Q(x-1)$ má stupeň $s-1$. Ale z rovnosti
([\[eq:1\]](#eq:1){reference-type=""ref"" reference=""eq:1""}) musí mať aj
polynóm $P$ stupeň $s-1$. No a to je spor s tým, že stupeň polynómu $Q$
je aspoň $2$, nakoľko vtedy by mal polynóm $P(x)Q(x)$ stupeň viac ako
$s$.

Navyše, vedúci koeficient polynómu $Q$ sa musí rovnať $1/(k+1)$, kde $k$
je stupeň polynómu $P$. To dostaneme tak, že do našej rovnice dosadíme
$Q(x)=ax+b$. Označme si $b_k$ koeficient polynómu $P(x)$ pri člene
$x^k$. Dostaneme $P(x)(ax+b-1)-P(x-1)(ax+b-a)=0$. Pozrime sa na
koeficient pri člene $x^k$. Pretože tento výsledný polynóm musí byť
nulový, musí mať nulový aj tento koeficient. Z prvej zátvorky ho
dokážeme jednoducho vyjadriť ako $ab_{k-1}+(b-1)b_k$. Druhú zátvorku už
je roznásobiť trochu ťažšie, a najprv vyjadríme prvé dva členy polynómu
$P(x-1)$ ako $b_kx^k+(b_{k-1}-kb_k)x^{k-1}$, a potom to prenásobíme
druhou zátvorkou, a pri člene $x^k$ dostaneme
$(b-a)b_k+a(b_{k-1}-kb_k)$. Odčítaním týchto dvoch výrazov dostaneme
$$\begin{align*}
[ab_{k-1}+(b-1)b_k] - [(b-a)b_k+a(b_{k-1}-kb_k)] &= (b-1-b+a)b_k+ab_{k-1}-ab_{k-1}+akb_k = \\
&=(a-1+ak)b_k=b_k(a(1+k)-1).
\end{align*}$$ Keďže $b_k \neq 0$, tak aby sa to rovnalo $0$, musí
platiť $a(1+k)=1$, a teda $a=1/(k+1)$.

Niektorí riešitelia tieto dve myšlienky dostali zo všeobecne známeho
Faulhaberovho vzorca, ktorý hovorí, že súčet $\sum_{i=1}^n i^k$ je
polynóm v premennej $n$ stupňa $k + 1$ s vedúcim koeficientom $1/(k+1)$.
Tak sa vyhli dosť otravným výpočtom.

Dosadením $Q(x) = \frac{x+c}{k+1}$ do rovnice
([\[eq:1\]](#eq:1){reference-type=""ref"" reference=""eq:1""}) dostaneme
$$P(x)=P(x)\frac{x+c}{k+1}-P(x-1)\frac{x+c-k-1}{k+1}.$$ Dosadením $x=0$
a s využitím, že $P(1)Q(1) = P(1)$ dostaneme, že $0=P(0)c$, a teda buď
$P(0)=0$ alebo $c=0$. Nech $c=0$. Potom dostaneme
$(k+1)P(x)=xP(x)-(x-1)P(x-1)$. Z toho $(x-k-1)P(x)=(x-1)P(x-1)$. Ak
$k=0$, máme hneď riešenie: $P(x)=1$; $Q(x)=x$. Ak $k>0$, tak využijeme,
že ľavá aj pravá strana musia mať rovnaké korene. Ľavá strana sa rovná
nule pre $x=k+1$ a pravá strana sa rovná nule pre $x=1 \ne k + 1$. Z
toho ale vyplýva, že polynóm $P(x)$ misí mať koreň $x = 1$. To ďalej
znamená, že polynóm $P(x-1)$ má koreň $x = 2$, ktorý musí byť na ľavej
strane koreňom polynómu $P(x)$. Podobne, $P(x-1)$ bude mať zas koreň v
$x=3$ až teda dostaneme, že polynóm $P(x)$ má korene v bodoch
$1,\ 2,\ \dots,\ k$. No a pretože $P(x)$ je polynóm stupňa $k$ a poznáme
$k$ jeho koreňov, poznáme aj celý ten polynóm (až na prenásobenie
konštantou). Dostali sme teda riešenia v tvare
$$P(x)=a(x-1)(x-2)\dots(x-k);\qquad Q(x)=\frac{x}{k+1},$$ kde $a \ne 0$
je ľubovoľné reálne číslo.

Teraz sa pozrime na ten druhý prípad, a teda ten, že $P(0)=0$.
Prenásobme teda rovnicu konštantou $k+1$. Dostaneme
$P(x)(k+1)=P(x)(x+c)-P(x-1)(x+c-1)$, po úprave
$P(x)(x+c-k-1)=P(x-1)(x+c-1)$. Podobne ako v predchádzajúcom prípade
dostaneme, že podľa hodnoty $c$ musí našich $k$ koreňov polynómu $P(x)$
tvoriť aritmetickú postupnosť s diferenciou $1$. Navyše, pretože $0$ je
jedným z našich koreňov, naše $c$ musí byť také, aby $0$ bola jedným z
jej členov. To znamená, že $c$ je prirodzené číslo rovné najviac $k$.
Dostali teda riešenia tvaru
$$P(x)=a(x+c-1)(x+c-2)\dots(x+c-k);\qquad  Q(x)=\frac{x+c}{k+1}.$$ Ak
zoberieme za $a$ ľubovoľné reálne číslo a za $c$ prirodzené číslo rovné
najviac $k$, tak nám tento zápis pokryje prvý prípad. Taktiež nám
pokryje aj prípad $P(x) = 0$, ktorý sme doposiaľ ignorovali a zjavne
vyhovuje.

Teraz nám už stačí dokázať, že tieto polynómy vyhovujú našim podmienkam.
Dosadíme do nich teda náš polynóm, a dostaneme
$$P(x)Q(x)-P(x-1)Q(x-1)-P(x)=$$
$$=\frac{a}{k+1}[(x+c)(x+c-1)\dots(x+c-k)-(x+c-1)\dots(x+c-k)(x+c-k-1)]-a(x+c-1)(x+c-2)\dots(x+c-k).$$
Ako vidíme, môžeme veľa členov zo sčítancov vybrať pred zátvorku, v
skutočnosti dokonca celé $P(x)$ a dostaneme namiesto toho
$$a(x+c-1)(x+c-2)\dots(x+c-k)\left[\frac{1}{k+1}(x+c-x-c+k+1)-1 \right]=P(x)(1-1)=0.$$
Teda sme ukázali, že pre takéto polynómy $P$ a $Q$ platí rovnosť
[\[eq:1\]](#eq:1){reference-type=""ref"" reference=""eq:1""}. Už len
overíme, že platí $P(0)Q(0) = 0$ (to prenechávame na vás) a z týchto
dvoch rovností vieme dostať pre každé prirodzené číslo $n$ podmienku zo
zadania.

Naše vyhovujúce polynómy sú teda $P(x) = a(x+c-1)(x+c-2)\dots(x+c-k)$,
kde $c$ je z množiny $\{0,1,...,k\}$ a $a$ je ľubovoľné reálne číslo.
",10
406ab06a13544583,kms,"Jožo nedávno objavil Japonský šach (šógi). Šógi sa hrá na šachovnici
$9 \times 9$ políčok. Figúrka *povýšený strelec* ohrozuje políčka, ktoré
sa nachádzajú v rovnakej uhlopriečke (ako strelec v bežnom šachu)
a navyše aj políčka, ktoré majú spoločnú hranu s políčkom, na ktorom
povýšený strelec stojí. Koľko najviac povýšených strelcov môže Jožo
umiestniť na šachovnicu tak, aby sa žiadni dvaja neohrozovali?
","Pri tomto type úloh začneme väčšinou skúšaním. V našom prípade sa
snažíme uložiť na šachovnicu čo najviac strelcov. Vyskúšame napríklad na
začiatok každej druhej uhlopriečky položiť strelca (aby spolu
nesusedili) a následne pokračujeme po obvode a položíme strelcov na
koniec každej, ešte neohrozenej, uhlopriečky. Metódou pokus-omyl skôr či
neskôr zistíme, že viac ako $15$ strelcov sa nám nepodarí uložiť. Teraz
prichádza čas zamyslieť sa nad tým, koľko najviac strelcov vieme
umiestniť na šachovnicu.

Pozrime sa na uhlopriečky v jednom smere, napríklad zľava doprava (viď
obrázok). Je ich tam $17$. Ak položíme strelca na niektorú uhlopriečku,
je ohrozená celá a už na ňu nemôžeme položiť ďalšieho. Z toho môžeme
usúdiť, že viac ako $17$ strelcov určite umiestniť nevieme. Avšak naši
strelci sa ohrozujú nie len na uhlopriečkach, ale aj na susedných
políčkach. To je problém napríklad v ľavom dolnom rohu. Ak dáme strelca
na políčko v rohu, tak ohrozuje obe políčka susednej uhlopriečky, a teda
na ňu nevieme položiť strelca. Ak miesto toho dáme strelca na druhú
uhlopriečku, bude ohrozovať políčko v rohu a nebudeme môcť naň položiť
ďalšieho. Na tieto dve rohové uhlopriečky vieme teda položiť iba jedného
strelca, nie dvoch. Celkový počet strelcov sa nám zníži na $16$. Keďže
tento problém je aj v opačnom rohu, bude to len $15$. Rozloženie $15$
strelcov na šachovnici sme našli už na začiatku, takže sme úlohu
vyriešili.
",6
428d910ef893c465,kms,"Maťko našiel na svojej záhradke kôpky hliny, a preto si začal myslieť,
že mu tam behá krtko. Ihneď začal premeriavať svoju trojuholníkovú
záhradku a zisťovať, koľko tunelov musel krtko vykopať.

Uvažujme pravouhlý trojuholník $ABC$ s pravým uhlom pri vrchole $C$.
Vpíšme doň štvorec tak, aby jedna jeho strana ležala na prepone
trojuholníka $ABC$. Jeho vrcholy ležiace na stranách $BC$ a $CA$ označme
postupne $E$ a $F$. Nech úsečka $CE$ je dlhá $36\ \textrm{cm}$ a úsečka
$CF$ je dlhá $48\ \textrm{cm}$. Vypočítajte dĺžku strany $AB$.
","Na obrázku môžeme vidieť situáciu zo zadania -- pravouhlý trojuholník a
v ňom vpísaný štvorec s jednou stranou ležiacou na prepone $AB$.

Ako prvé si môžeme všimnúť rovnobežnosť úsečiek $AB$ a $FE$, ktorá
vyplýva z rovnobežnosti protiľahlých strán v štvorci. Táto rovnobežnosť
je veľmi podstatná, lebo obsahuje kľúč k riešeniu našej úlohy. Hovorí
nám totiž o podobnosti dvoch trojuholníkov -- podobnosti trojuholníka
$ABC$ s trojuholníkom $FEC$. Tieto dva trojuholníky sú podobné kvôli
zhodnosti zodpovedajúcich si uhlov. Uhol $ACB$ ($FCE$) majú spoločný.
Uhol $CFE$ v trojuholníku $FEC$ má zhodnú veľkosť ako uhol $CAB$ v
trojuholníku $ABC$, lebo ich ramená $FC$ a $AC$ ležia na jednej priamke
a ich ramená $FE$ a $AB$ sú rovnobežné, a preto tieto dva uhly sú
súhlasné a majú rovnakú veľkosť. Podobnú úvahu vieme spraviť aj pre
dvojicu uhlov $CEF$ a $CBA$. Ich ramená $EC$ a $BC$ ležia na jednej
priamke a ich ramená $EF$ a $BA$ sú rovnobežné, takže sa opäť jedná o
súhlasné uhly, vďaka čomu uhly $CEF$ a $CBA$ majú zhodnú veľkosť.
Dostávame tak zhodnosť v troch zodpovedajúcich si dvojiciach uhlov, a
teda tieto dva trojuholníky sú podobné [^1].

Vieme teda, že trojuholníky $ABC$ a $FEC$ sú podobné. To nám dáva
nástroj na výpočet dĺžky prepony $AB$. Kvôli podobnosti trojuholníkov sú
totiž pomery medzi dĺžkami zodpovedajúcich si strán rovnako veľké. Takže
nám stačí zistiť dĺžku strany $FE$ v trojuholníku $FEC$ a dĺžky výšok v
obidvoch trojuholníkoch.

Trojuholník $FEC$ je pravouhlý, a preto vieme využiť Pytagorovu vetu na
výpočet dĺžky jeho prepony $FE$. $$\begin{align*}
    |FE|^2&=|CF|^2+|CE|^2\text,\\
    &=48^2+36^2\text,\\
    &=12^2\cdot(4^2+3^2)\text,\\
    &=12^2\cdot5^2\text,\\
    |FE|&=60\text.
\end{align*}$$

Obsah pravouhlých trojuholníkov vieme vypočítať viacerými spôsobmi. Keď
takto vypočítame obsah dvomi spôsobmi, tak musíme dostať rovnaký
výsledok. Preto $$\begin{align*}
    \frac{|FE|\cdot x}{2}&=\frac{|CF|\cdot|CE|}{2}\text,\\
    x&=\frac{|CF|\cdot|CE|}{|FE|}\text,\\
    x&=\frac{48\cdot36}{60}\text,\\
    x&=\frac{144}{5}\text.
\end{align*}$$

Teraz vieme dopočítať aj výšku v trojuholníku $ABC$, ktorá je zjavne o
$60$ dlhšia ako výška v trojuholníku $FEC$, lebo $|PR|$ je rovnaká ako
dĺžka strany vpísaného štvorca, čo je $|FE|$. Tým pádom už vieme určiť
dĺžku prepony $AB$. $$\begin{align*}
    \frac{|AB|}{|FE|}&=\frac{|CR|}{|CP|}\text,\\
    |AB|&=\frac{|CR|\cdot|FE|}{|CP|}\text,\\
    |AB|&=\frac{(\frac{144}{5}+60)\cdot60}{\frac{144}{5}}\text,\\
    |AB|&=185\text.
\end{align*}$$

[^1]: Úplne by stačila len zhodnosť v dvoch dvojiciach zodpovedajúcich
    si uhlov, aby boli dané dva trojuholníky podobné, keďže tretí uhol v
    trojuholníku je jasne určený z veľkostí zvyšných dvoch uhlov. Avšak
    pre precvičenie si hľadania súhlasných uhlov, ktoré majú zhodnú
    veľkosť, sme uviedli aj zhodnosť medzi treťou dvojicou
    zodpovedajúcich si uhlov.
",1
cda583754af180d4,kms,"Jerry s Pedrom sa zase chceli zahrať počas oslavy videohru. Na to však
najprv museli rozdeliť $17$ farebných káblov do správnych portov. Tak sa
v tom zamotali až musel prísť Vodka, ktorý im prisľúbil, že im pomôže,
ak vyriešia nasledovnú úlohu:

Koľko existuje prirodzených čísel $n$, pre ktoré je číslo
$17^{2019} \cdot n$ deliteľné číslom $17+2n$?
","Pri úlohách s deliteľnosťou sa často oplatí pozerať na prvočíselné
delitele. Číslo $17^{2019} \cdot n$ ich už na prvý pohľad nemá práve
veľa (len $17$ a delitele $n$), a ešte k tomu číslo $17+2n$ má byť jeho
deliteľom. Vezmime si preto nejaké prvočíslo $p$, ktoré delí $17+2n$.
Toto prvočíslo musí potom deliť aj $17^{2019} \cdot n$.

Ak má prvočíslo deliť nejaký súčin, musí deliť prvého alebo druhého
činiteľa. Ak $p$ delí činiteľa $17^{2019}$, potom nutne $p=17$. Ak
naopak $p \divides n$, potom $p \divides (17+2n)-2n=17$, takže opäť
$p=17$.

Zistili sme, že jediné prvočíslo, ktoré môže deliť $17+2n$ je 17, takže
táto hodnota musí byť nejakou mocninou sedemnástky. Nech teda
$17+2n=17^k$ pre nejaké celé $k$. Aby bolo $n$ prirodzené, musí platiť
$k \geq 2$. Vyjadrením $n$ a následným dosadením dostaneme

$$n=\frac{17^k-17}{2},$$

$$17^k \divides 17^{2019} \cdot \frac{17^k-17}{2},$$

a keďže delenie dvomi neovplyvňuje deliteľnosť $17$, máme

$$17^k \divides 17^{2019} \cdot \left(17^k-17\right).$$

Táto deliteľnosť bude platiť práve vtedy, keď sa prvočíslo $17$ bude
nachádzať v rozklade výrazu $17^{2019} \cdot \left(17^k-17\right)$ aspoň
$k$-krát. Keď máme súčin viacerých činiteľov, počet výskytov prvočísla v
jeho rozklade bude rovný súčtu týchto počtov pre jednotlivé činitele
(prvočísla sa ponásobia dohromady).

Prvý činiteľ ($17^{2019}$) je deliteľný $17$ práve $2019$-krát. Druhý
činiteľ ($17^k-17$) je zjavne deliteľný $17$ aspoň raz. Predpokladajme
teraz, že by bol deliteľný aspoň dvakrát, teda by platilo
$17^2 \divides 17^k-17$. Keďže $k \geq 2$, platí $17^2 \divides 17^k$.
Po odčítaní z toho vyplýva, že $17^2 \divides 17$, čo však nemôže
nastať.

Dostali sme teda, že bez ohľadu na hodnotu $k$, je náš výraz deliteľný
$17$ práve $2020$-krát, takže si môžeme zvoliť ľubovoľné
$2 \leq k \leq 2020$ a deliteľnosť bude splnená. Naopak, pre väčšie $k$
splnená nebude. Keďže rôzne $k$ nám dajú rôzne hodnoty $n$, existuje
práve $2019$ vyhovujúcich čísel $n$.
",6
6d18908f6cfe588a,kms,"Slavo našiel v potoku starý televízor zapadnutý prachom. Všimol si, že
do prachu na obrazovke sa dobre kreslí, tak si ihneď začal kresliť.

Na stranách $AB$, $AC$ trojuholníka $ABC$ ($|AB| \ne |AC|$) ležia body
$D$, $E$ tak, že $|BD| = |CE|$. Druhý priesečník kružníc opísaných
trojuholníkom $ABC$ a $ADE$ označme $X$. Druhý priesečník kružníc
opísaných trojuholníkom $ABE$ a $ACD$ označme $Y$. Dokážte, že
$|\sphericalangle XAY| = 90^\circ$.
","Najprv si ukážeme, že $X$ je stred oblúku $BC$ obsahujúceho $A$.Tento
bod nazývame $\check{N}_A$, je to takzvaný Antišvrčkov bod v
trojuholníku $ABC$. Uvažujme trojuholníky $\check{N}_ADB$ a
$\check{N}_AEC$. Strany $\check{N}_AB$ a $\check{N}_AC$ sú rovnako dlhé,
a tiež strany $DB$ a $EC$ sú rovnako dlhé. Ďalej z tetivovosti
$A\check{N}_ABC$ vieme, že uhly medzi nimi
($\sphericalangle DB\check{N}_A$ a $\sphericalangle EC\check{N}_A$) sú
tiež rovnaké. Trojuholníky $EC\check{N}_A$ a $DB\check{N}_A$ sú zhodné,
teda aj podobné. To ďalej implikuje podobnosť trojuholníkov
$CB\check{N}_A$ a $ED\check{N}_A$, teda nakoľko bol uhol
$|\sphericalangle B\check{N}_AC|=\alpha$, je aj
$|\sphericalangle D\check{N}_AE|=\alpha$. Potom je ale štvoruholník
$A\check{N}_ADE$ tetivový. Teda naozaj platí, že $\check{N}_A$ je
priesečník kružníc $ABC$ a $ADE$. Teda $\check{N}_A=X$. Všimnime si, že
teraz nám stačí ukázať, že Y leží na osi uhla $BAC$, pretože o bode $X$
je známe, že leží na osi vonkajšieho uhla. [^1]

Tak ako na to? Môžeme napríklad uvažovať stredy $Z$ a $W$ kružníc
opísaných trojuholníkom $ADC$ a $ABE$. Ideme si ukázať, že ich spojnica
je kolmá na os uhla pri vrchole $A$, pretože druhý priesečník je obrazom
$A$-čka podľa priamky $ZW$. A to nejak platí. Stačí si nám iba všimnúť,
že ak sa pozrieme na rovnobežník tvorený osami úsečiek $AB$, $AD$, $AC$,
$AE$, tak kvôli rovnosti $|BD|=|EC|$ tie dvojice rovnobežných priamok
budú mať rovnaké vzdialenosti. To ale práve znamená (premyslite si!), že
je to kosoštvorec. To ale znamená, že trojuholník $WOZ$ je rovnoramenný,
s uhlom $180^\circ-\alpha$ pri vrchole $O$. Z toho plynie, že spojnica
$WZ$, ktorá je osou uhla pri vrchole $W$ musí byť kolmá na os uhla
$BAC$, pretože ak otočíme ten kosoštvorec o $90^\circ$, tak jeho strany
budú práve rovnobežné so stranami $AB$, $AC$, pretože strany kosoštvorca
sú osi úsečiek ležiacich na spomínaných priamkach $AB$, $AC$. To ale
znamená, že aj otočením osi uhla pri vrchole $W$ dostaneme niečo
rovnobežné s osou uhla pri $A$. A práve toto sme chceli ukázať, sme
hotoví, $AX$ a $AY$ sú naozaj kolmé.

[^1]: Viď napríklad https://mks.mff.cuni.cz/archive/36/uvod2s.pdf
",8
60ba3e3ff513e9db,kms,"Po ceste z internátov na univerzitu sa Slovákom (prekvapivo?) podarilo
stratiť. Keďže ulice Blagordu sa hemžia nebezpečnými mačkami a psami,
chcel sa slovenský tím čo najskôr dostať do bezpečia. Miestny Blagordčan
im však dal iba hmlisté inštrukcie. Namiesto priamej cesty ich poslal do
päty kolmice na kostolnú cestu a odtiaľ $18$ krokov doľava a potom $24$
doprava. Chudáci Slováci museli vyriešiť jednu úlohu ešte pred samotným
súťažným dňom, aby sa ho vôbec mohli zúčastniť.

V trojuholníku $ABC$ označme ako $D$ pätu výšky na stranu $AB$. Nech $M$
je stred strany $AC$ a $N$ je stred úsečky $BD$. Vieme, že $|AB|=24$ a
$|CD|=18$. Určte $|MN|$.
","V tejto úlohe bolo asi najťažšie začať. Zadané máme dĺžky dvoch úsečiek,
ktoré sú na seba kolmé. Avšak máme zistiť dĺžku úsečky, ktorá s nimi na
prvý pohľad až tak nesúvisí. Vieme však, že jej krajné body sú stredy
nejakých úsečiek. Práve tieto stredy by nás mohli naviesť na použitie
stredných priečok.

Dokreslíme si teda stred strany $BC$, označme ho $O$. Potom úsečka $MO$
je stredná priečka v trojuholníku $ABC$ a úsečka $NO$ je stredná priečka
v trojuholníku $BDC$. O stredných priečkach je známe, že sú rovnobežné s
príslušnou stranou trojuholníka a majú polovičnú dĺžku. Ľahko teda
dopočítame, že $|MO|=12$ a $|NO|=9$. Navyše, priamky $AB$ a $DC$ sú na
seba kolmé, a preto sú aj priamky $MO$ a $NO$ na seba kolmé. Premyslite
si, že to ozaj platí, keď máme zadaný akýkoľvek trojuholník $ABC$
(špeciálne ak je to tupouhlý trojuholník s tupým uhlom pri vrchole $A$
alebo $B$).

Teraz si už len stačí všimnúť, že trojuholník $MNO$ je pravouhlý, pričom
poznáme dĺžky jeho odvesien. Z Pytagorovej vety potom dostaneme, že
strana $MN$ má dĺžku $15$.
",5
9c9cee241be6ac09,kms,"Tarzan a Jane majú deti. Každé dieťa má tri vlastnosti, krásu, múdrosť a
skromnosť, a každá z vlastností má nejakú celočíselnú hodnotu. Dieťa,
ktorého krása, múdrosť a skromnosť sú postupne rovné $k$, $m$ a $s$,
nazývame *poslušným*, ak jeho vlastnosti spĺňajú nasledovné podmienky:

- $k,\  m,\  s$ tvoria rastúcu aritmetickú postupnosť, teda
  $m - k = s - m > 0$,

- $k^2 + m^2 + s^2 = m(m - k)(s - m)$.

Nájdite všetky trojice $(k,\  m,\  s)$, ktoré môžu byť vlastnosťami
poslušného dieťaťa.
","Na začiatok si všimnime, že v úlohe máme tri písmenká $k$, $m$, $s$, o
ktorých vieme, že tvoria aritmetickú postupnosť. Aritmetická postupnosť
je však jednoznačne určená nejakým svojím členom a diferenciou, čím by
sme si vedeli znížiť počet neznámych z troch na dve. Ďalšie zaujímavé
pozorovanie je, že $k$ a $s$ sú rovnako vzdialené od $m$ a keby sme ich
vymenili v druhej podmienke, nič sa nezmení. Čo znamená, že nám môže
pomôcť, keď si túto aritmetickú postupnosť určíme práve jej stredným
členom $m$, pretože sa potom niektoré členy môžu jednoduchšie vykrátiť.

Nech teda čísla zo zadania tvoria aritmetickú postupnosť s diferenciou
$d = m-k = s-m > 0$. Potom si $k$ a $s$ vzhľadom na $m$ vieme vyjadriť
ako $k=m-d$ a $s=m+d$. Poďme sa pozrieť, čo sa nám následne stane s
druhou podmienkou: $$\begin{align}
    k^2+m^2+s^2 &= m(m-k)(s-m)\text,\nonumber\\
    (m-d)^2+m^2+(m+d)^2 &= mdd\text,\nonumber\\
    m^2-2md+d^2+m^2+m^2+2md+d^2 &= md^2\text,\nonumber\\
    3m^2 &= md^2-2d^2\text,\nonumber\\
    \frac{3m^2}{m-2} &= d^2\label{1.5} \text,
\end{align}$$ tu v poslednom kroku delíme výrazom $m-2$, takže nesmie
byť $0$. Pre $m=2$ však nedostaneme žiadne riešenie rovnice.

Pozrime sa ďalej na najväčšieho spoločného deliteľa čísel $m^2$ a
$m-2$ - to je najväčšie také celé číslo, že aj $m^2$ aj $m-2$ sú oba
násobkom tohto čísla. Označme si ho $p$. Potom ale existujú čísla
$a,\ b$ také, že $m^2=pa$ a $m-2=pb$, kde $a,\ b$ sú nesúdeliteľné (tzn.
nemajú žiadneho spoločného deliteľa). Teraz by sme sa radi dozvedeli
niečo o čísle $p$. Všimnime si, že ak zoberieme nejaký násobok $m^2$ a
pripočítame k nemu (resp. od neho odpočítame) nejaký násobok $m-2$, tak
keďže obe čísla $m^2$ aj $m-2$ sú deliteľné $p$, musí byť deliteľný $p$
aj výsledný súčet (resp. rozdiel). Zjavne nám takýto postup dá pomerne
veľa informácie, ak nájdeme konštantu nezávislú od $m$, ktorá je
deliteľná $p$. Hľadáme teda také čísla $x,\ y\in\mathbb Z$, že
$$\begin{equation*}
    xm^2 + y(m-2)
\end{equation*}$$ je konštanta vzhľadom na $m$. Tu si však môžeme
spomenúť na vzorec na rozdiel štvorcov, vďaka ktorému
$(m-2)(m+2)=m^2-4$. Keď teda zvolíme $x=1$ a $y=-(m+2)$, dostaneme:
$$\begin{equation*}
    4 = m^2 - (m-2)(m+2) = pa - pb(m+2) = p[a-b(m+2)]\text,
\end{equation*}$$ z čoho máme, že $p\mid4$[^1], a teda najväčší spoločný
deliteľ $m^2$ a $m-2$ je $1$, $2$ alebo $4$.

Dosadením $m^2=pa$ a $m-2=pb$ do rovnice
([\[1.5\]](#1.5){reference-type=""ref"" reference=""1.5""}) dostaneme
$$\begin{equation*}
    d^2 = \frac{3m^2}{m-2}=\frac{3pa}{pb}=\frac{3a}{b}\text.
\end{equation*}$$ No a keďže $d^2$ je celé číslo, musí byť celé číslo aj
zlomok na pravej strane. Nakoľko sú však $a,\ b$ nesúdeliteľné, vytvára
nám to podmienku $b\mid3$, čo však vieme zapísať aj tak, že existuje
celé číslo $l$ také, že $bl=3$. Dosadením $$b=\frac{m-2}{p}$$ z toho
vieme dostať $$\frac{(m-2)l}{p}=3$$ a následne $(m-2)l=3p$, z čoho
vidíme, že $m-2\mid3p$. Pre $p\in\{1,2,4\}$ z toho dostávame postupne
podmienky $m-2\mid3,\ m-2\mid6,\ m-2\mid12$. Delitele trojky sú však aj
deliteľmi dvanástky a analogicky delitele šestky sú aj deliteľmi
dvanástky, preto stačí preskúmať $m-2\mid12$. Zjavne stačí preskúmať
kladné delitele, pretože pre záporné delitele by bol menovateľ zlomku na
ľavej strane ([\[1.5\]](#1.5){reference-type=""ref"" reference=""1.5""})
záporný. Potom by bol celý zlomok záporný a nemohli by sme ho odmocniť.

::: center
                                   $m-2$                                        1           2       3       4           6       12
  ------------------------------------------------------------------------ ----------- ----------- --- ----------- ----------- ----
                                    $m$                                         3           4       5       6           8       14
   $d$ na základe ([\[1.5\]](#1.5){reference-type=""ref"" reference=""1.5""})   $3\sqrt3$   $2\sqrt6$   5   $3\sqrt3$   $4\sqrt2$   7
:::

Ako vidíme, jediné celočíselné riešenia sú
$(m,\ d)\in\{(5,\ 5),\ (14,\ 7)\}$, a teda
$(k,\ m,\ s)\in\{(0,\ 5,\ 10),\ (7,\ 14,\ 21)\}$.

*Poznámka:* Skúsený riešiteľ si z ([\[1.5\]](#1.5){reference-type=""ref""
reference=""1.5""}) môže všimnúť, že $m-2$ má tvar $3\cdot n^2$, pre
nejaké prirodzené číslo $n$. Preto pri overovaní deliteľov $12$ stačí
overiť len tie, ktoré majú požadovaný tvar: $3\cdot 1$, $3\cdot 2^2=12$.

[^1]: Tento zápis hovorí, že $p$ delí $4$. Inými slovami, že $4$ je
    deliteľné číslom $p$ bezo zvyšku. Respektíve, že existuje celé číslo
    $k$ také, že $pk=4$.
",5
78372f28fc3cbc78,kms,"Ráno sa Dantemu ťažko vstávalo do roboty. Veď aby nie, keď to včera
prehnal s oslavami svojho veľkolepého víťazstva v kasíne. Preto keď mu
ráno prišla ďalšia ponuka, delegoval ju na svojich podriadených -- teda
na vás. Chcelo sa mu spať.

„Vážený pán Dante, naše firemné logo je zložené zo šiestich zhodných
rovnoramenných trojuholníkov, ktoré sú umiestnené tak ako na obrázku,
ktorý Vám v prílohe posielame. Naše logo však môže byť dokonalé len ak
body $M$, $F$, $C$ ležia na jednej priamke. Zistite nám, prosím, či body
$M$, $F$, $C$ ležia na jednej priamke. Musí to nevyhnutne platiť bez
ohľadu na pomer dĺžok strán rovnoramenných trojuholníkov? Svoje tvrdenie
zdôvodnite.""
","Akým spôsobom by sme vedeli dokázať, že body $M, F, C$ ležia na jednej
priamke? Predsa pomocou vrcholových uhlov, stačí dokázať
$|\sphericalangle CFD|=|\sphericalangle EFM|$. Keďže zadané trojuholníky
sú zhodné a rovnoramenné, tvar celého obrázka závisí len od jedného
uhla. Napríklad keď si označíme $|\sphericalangle ACB|=\alpha$, všetky
ostatné uhly závisia len od hodnoty $\alpha$ a pri troche šťastia by sa
nám ich mohlo podariť dopočítať. Každý z našich šesť zhodných
trojuholníkov má dva uhly rovné $\alpha$ a jeden uhol
$180^\circ-2\alpha$.

Vyjasnime si ešte jednu vec. Zadanie hovorí, že trojuholníky sú
umiestnené ako na obrázku, čím sa myslí aj to, že body sú usporiadané v
rovnakom poradí ako na obrázku. To konkrétne znamená, že bod $D$ leží
vnútri úsečky $AC$, čo je to ekvivalentné s tým, že trojuholník $ABC$ má
kratšiu základňu ako ramená, $|CB|<|AC|$.

Zamerajme sa na uhol $|\sphericalangle CFD|$. Trojuholník $CDF$ je
rovnoramenný, lebo $|FD|=|ED|-|EF|=|AC|-|AD|=|CD|$. Vieme, že uhol $FDA$
má veľkosť $\alpha$ a je vonkajším uhlom v trojuholníku $CDF$.
Využijeme, že súčet dvoch vnútorných uhlov trojuholníka je rovný
vonkajšiemu protiľahlému uhlu (premyslite si), teda
$|\sphericalangle CFD|+|\sphericalangle FCD|=|\sphericalangle FDA|=\alpha$.
Zároveň z rovnoramennosti sú uhly $|\sphericalangle CFD|$ a
$|\sphericalangle FCD|$ rovnaké, takže oba majú veľkosť $\alpha /2$.

Teraz by sme chceli vyjadriť uhol $|\sphericalangle EFM|$, ideálne aby
bol tiež $\alpha /2$. Všimnime si päťuholník $FGHKM$. Štyri jeho strany
majú rovnakú dĺžku a tri uhly $FGH$, $GHK$, $HKM$ majú rovnakú veľkosť,
lebo sú zložené z dvoch uhlov
$\alpha=|\sphericalangle IGH|=|\sphericalangle JHK|=|\sphericalangle LKM|$
a
$180^\circ-2\alpha=|\sphericalangle FGE|= |\sphericalangle GHI|=|\sphericalangle HKJ|$.
Päťuholník vyzerá byť symetrický podľa osi úsečky $MF$. Dalo by sa to
zdôvodniť tým, že rovnoramenný trojuholník $GHK$ je symetrický podľa osi
uhla $GHK$, na úsečky $HK$ a $HG$ napojíme úsečky $KM$ a $GF$ rovnakej
dĺžky pod rovnakými uhlami, takže budú tiež symetrické podľa tejto osi
uhla. Potom obraz uhla $KMF$ v osovej súmernosti podľa tejto osi je uhol
$GFM$, takže majú rovnakú veľkosť:
$|\sphericalangle KMF|=|\sphericalangle GFM|$.

Uvedieme ešte jedno zdôvodnenie rovnosti
$|\sphericalangle KMF|=|\sphericalangle GFM|$. Rovnoramenné trojuholníky
$FGH$ a $HKM$ sú zhodné podľa vety $sus$, takže $|HF|=|HM|$. Trojuholník
$MHF$ je rovnoramenný, takže
$|\sphericalangle HFM|=|\sphericalangle HMF|$. Už ľahko spočítame
rovnosť uhlov
$|\sphericalangle KMF|=|\sphericalangle KMH|+|\sphericalangle HMF|=|\sphericalangle GFH|+|\sphericalangle HFM|=|\sphericalangle GFM|$.

Ďalej použijeme poznatky, že
$|\sphericalangle KMF|=|\sphericalangle GFM|$, a že súčet uhlov v
päťuholníku je $540^\circ$ a dostaneme
$$|\sphericalangle GFM|=\frac{540^\circ-3|\sphericalangle GHK|}{2}=\frac{540^\circ-3(180^\circ-\alpha)}{2}=\frac{3\alpha}{2}.$$

Nakoniec naozaj dostávame
$|\sphericalangle EFM|=|\sphericalangle GFM|-|\sphericalangle GFE|=\frac{3}{2}\alpha-\alpha=\alpha/2$,
čím sme dokázali, že body $M, F, C$ budú vždy ležať na jednej priamke,
nezávisle od tvaru trojuholníka $ABC$.
",5
12d40cd4d5cfb4cf,kms,"V kruhu je $100$ zelených mimozemšťanov, každý z nich má $100$ tabletov.
V rámci jedného ťahu ľubovoľný mimozemšťan zoberie niekoľko svojich
tabletov a rozdelí ich medzi ostatných mimozemšťanov (nie nutne
rovnomerne a nie nutne medzi všetkých). Po akom najmenšom počte ťahov
vedia mimozemšťania docieliť, aby žiadni dvaja z nich nemali rovnaký
počet tabletov?
","Na začiatok si potrebujeme uvedomiť toto: Ak na konci máme n
mimozemšťanov, ktorí majú menej ako 100 tabletov, museli ich darovať.
Keďže tablety sa dajú \""stratiť\"" iba počas ťahu daného mimozemšťana
vieme, že počet ťahov musel byť aspoň $n$.

Pozrime sa, koľko najviac tabletov môže týchto $n$ mimozemšťanov stratiť
a koľko minimálne musí zvyšných $100-n$ mimozemšťanov prijať.

Vezmime od našich $n$ mimozemšťanov čo najviac tabletov. Najlepšie by
pre nás bolo od každého zobrať $100$ tabletov, ale keďže na konci chceme
mať jedinečné počty, zoberieme od nich postupne
$100, 99, 98, \cdots, 100-(n-1)$ tabletov. Všimnime si, že súčet
tabletov, ktoré dal prvý a posledný mimozemšťan z našich $n$
mimozemšťanov je rovnaký ako súčet tabletov, ktoré dali druhý a
predposledný mimozemšťania z našich $n$ mimozemšťanov, atď. Ľahko si
teraz spočítame, že celkový počet darovaných tabletov je:
$$\frac{(100+100-(n-1))\cdot n}{2} = \frac {(201-n)\cdot n}{2}.$$
Použili sme vlastne súčet členov aritmerickej postupnosti.

Skúsme sa teraz zamyslieť nad tým, koľko tabletov musí zvyšných $100-n$
mimozemšťanov dostať, aby mali každý tiež jedinečný počet. Budeme mať
teda zvyšných mimozemšťanov, ktorým sme darovali postupne
$0, 1,2, \cdots, 100-n-1$. Celkový počet tabletov, ktorý musia dostať si
vieme spočítať analogicky ako v predchádzajúcej časti a vyjadriť
nasledovne:
$$\frac{(0+99-n) \cdot (100-n)}{2} = \frac{(99-n) \cdot (100-n)}{2}.$$

Uvedomme si, že musí platiť, že počet tabletov, ktoré môže $100-n$
mimozemšťanov dostať, musí byť určite menší alebo rovný počtu tých,
ktoré môže $n$ mimozemšťanov darovať. Riešme preto nasledujúcu
nerovnicu:
$$\frac{(201-n) \cdot n}{2} \geq \frac {(99-n) \cdot (100-n)}{2}.$$ To
si vieme prepísať ako: $$n^2-200n+4950 \leq 0.$$ Či už budeme skúšať
dosadzovať hodnoty alebo použijeme vzorec na výpočet koreňov
kvadratickej rovnice zistíme, že $n=28$ je ešte málo, ale $n=29$ nám už
stačí. Ukážme si, že to naozaj ide -- 28 mimozemšťanov daruje postupne
100, 99, .. 73 tabletov, všetci ich darujú 29. mimozemšťanovi. Po 28
ťahoch má on veľa tabletov, ktoré rozdelí medzi ostatných tak, že im
daruje postupne 0, 1, \... 70 tabletov a všetci budú mať rôzny počet.

Zistili sme, že najmenší počet ťahov je $29$.
",3
5e7a9d60a672e04d,kms,"Na nástupišti čakal na vedúcich vlak, ktorý ich mal okružnou cestou cez
Margecany zaviezť až do Brezna. Vedúci stlačili tlačidlo na dverách
vlaku, ale dvere nič. Tak ho stlačili znova, ale dvere znovu nič. Po
treťom pokuse dvere začali pomaličky spolupracovať. Kým sa dokorán
otvorili, aby vedúci mohli nastúpiť, sa Števka zamyslela nad tvarom
tlačidla na otváranie dverí.

Šesťuholník $ABCDEF$ má nasledujúce 3 vlastnosti:

1.  diagonály $AC$, $CE$ a $EA$ majú rovnakú dĺžku,

2.  uhly $ABC$ a $CDE$ sú pravé,

3.  dĺžky strán šesťuholníka sú navzájom rôzne celé čísla.

Aký je najmenší možný obvod šesťuholníka, ak má diagonála $AC$ dĺžku
$\sqrt{85}$?
","Zo zadania vieme, že $|AC| = |CE| = \sqrt{85}$ a keďže trojuholníky
$ABC$ a $CDE$ sú pravouhlé s preponami postupne $AC$, $CE$, z
Pytagorovej vety musí platiť $$\begin{align*}
    |AB|^2 + |BC|^2 = |AC|^2 &= 85,\\
    |CD|^2 + |DE|^2 = |CE|^2 &= 85.
\end{align*}$$ Všimnime si, že nie je veľa spôsobov, ako zapísať $85$
ako $a^2 + b^2$, kde $a$, $b$ sú prirodzené čísla. Ak by bolo
$a \geq 10$, potom $a^2 + b^2 
\geq 100 > 85$, preto nutne $1 \leq a \leq 9$. Teraz nám už stačí
vyskúšať všetky tieto $a$ a nájsť vyhovujúce $b$, ktoré bude spĺňať
$$\begin{equation*}
    b = \sqrt{85 - a^2},
\end{equation*}$$ čomu vyhovujú dvojice
$(a,b)\in\{(2,9), (9,2), (6,7), (7,6)\}$. Tieto dvojice obsahujú štyri
rôzne čísla $2$, $6$, $7$, $9$ a keďže $|AB|$, $|BC|$, $|CD|$, $|DE|$ sú
po dvoch rôzne, musia byť tieto dĺžky rovné týmto číslam v nejakom
poradí, preto $$\begin{equation*}
    |AB| + |BC| + |CD| + |DE| = 2 + 6 + 7 + 9 = 24.
\end{equation*}$$

Už nám stačí iba odhadnúť $|AF| + |FE|$. Použijeme trojuholníkovú
nerovnosť, musí platiť $$\begin{equation*}
    |EF| + |FA| > \sqrt{85} > 9,
\end{equation*}$$

preto $|AF| + |FE| \geq 10$. Všimnime si však, že nemôžeme dostať $10$
ako súčet dvoch rôznych prirodzených čísel bez použitia $2$, $6$, $7$,
$9$, preto $|EF| + |FA| \geq 11$, pričom rovnosť nastane napríklad pre
$|EF| = 10$, $|FA| = 1$.

Dostávame tak, že obvod šesťuholníka je aspoň $$\begin{equation*}
    |AB| + |BC| + |CD| + |DE| + |EF| + |FA| \geq 24 + 11 = 35,
\end{equation*}$$ pričom šesťuholník splňujúci podmienky zo zadania s
obvodom $35$ je napríklad taký, v ktorom $|AB|=6$, $|BC| = 7$,
$|CD|= 9$, $|DE|=2,$ $|EF| = 8$, $|FA| = 3$.
",2
3c6631fbc7fc1c52,kms,"Pávovi sa zapáčila Krtkova čiapka, až ju uchmatol a odletel na neďaleký
balkón. To Krtko však nemohol nechať tak, keďže to bola jeho obľúbená
čiapka. Začal teda liezť na balkón po brečtane. Ako sa snažil prehupnúť
cez zábradlie, zbadal Artušovu manželku Ginevru ako sa bozkáva s
Lancelotom. To ho úplne vykoľajilo, až sa mu pošmykli ruky a zrúbal sa
na zem. Hlava sa mu zakrútila až tak, že videl poletovať rovnice.

Nájdite všetky hodnoty reálneho parametra $p$, pre ktorý má rovnica
$$\bigg|\Big|20\left|x\right|-x^2\Big|-p\bigg|=21$$ práve $12$ rôznych
koreňov.
","V tejto úlohe si vcelku pekne vystačíme s geometrickou predstavou.
Najprv si vieme všimnúť, že ak by parameter $ p $ bol mimo absolútnej
hodnoty, tak by zvyšok funkcie posúval iba pozdĺž $ y $-ovej osi --
jednoducho by sme k funkcii prirátavali konštantu. Absolútna hodnota by
to hádam nemusela veľmi zmeniť, tak poďme do úlohy s tým, že parameter
sa dorieši nakoniec.

Ako by vyzerala naša funkcia bez parametra $ p $?

Tak funkcia je potom vo forme: $$\begin{equation*}
\bigg|\Big|20\cdot|x|- x^2\Big|\bigg| = \Big|20\cdot|x|- x^2\Big|.
\end{equation*}$$ Je na nej úplne zlaté, že párna. Takže sa rovnako
správa k záporným a kladným číslam. To vidíme, ak do nej napríklad
dosadíme $ -x $: $$\begin{equation*}
\Big|20\cdot|-x|- (-x)^2\Big| = \Big|20\cdot|x|- (x)^2\Big|.
\end{equation*}$$ Vďaka tomu nám stačí pozerať sa iba na $ x $ kladné a
správanie sa na záporných číslach dostaneme symetriou podľa $ y $-ovej
osi. Na nezáporných číslach nám vnútorná absolútna hodnota nič nerobí
(však na to sme to robili), a teda dostávame už pekne sa mračiacu
konkávnu parabolu: $$\begin{equation*}
|20\cdot x - x^2| = |x\cdot(20-x)|.
\end{equation*}$$

Tak naša parabola má priesečníky s $ x $-ovou osou v bodoch $ x = 20 $ a
$ x = 0 $. Tiež si teraz vieme vypočítať, kde je a akú má hodnotu vo
vrchole -- parabola je symetrická aspoň na intervale $ [0,20] $ to platí
aj pre našu. Potom teda je jej vrchol v strede medzi priesečníkmi a
nadobúdame v ňom hodnotu $|10\cdot(20-10)| = 100$. Super, tak máme dobrú
predstavu, ako vyzerá naša parabola na kladnom definičnom obore. Celá je
ešte v absolútnej hodnote, tak záporné funkčné hodnoty zobrazme do
kladnej polroviny podľa osi $ x $. Tým dostávame červenú krivku na
obrázku vyššie (všimnite si, ako sa záporné hodnoty paraboly znázornené
svetlou červenou preklopili cez $ x $-ovú os do kladných). Nakoniec
záporné čísla dokončíme vďaka parite našej funkcie a dostávame
nasledujúci obrázok:

Tak a teraz je najvyšší čas sa pozrieť do zadania a zistiť, čo od nás
vlastne chce -- aký má byť parameter, aby rovnica $$\begin{equation*}
\bigg|\Big|20\cdot|x|- x^2\Big|-p\bigg| = 21
\end{equation*}$$ mala práve $ 12 $ koreňov? To však neznamená nič iné,
ako to, že naša funkcia má mať $ 12 $ priesečníkov s konštantnou čiarou
$ y = 21 $. Teraz ako je, tak má s každou konštantou maximálne $ 6 $
priesečníkov. Avšak, mágia príde s parametrom. Ako postupne meníme
hodnotu parametra, tak funkcia sa nám posúva hore a dole pozdĺž osi
$ y $ a následne sa nám záporné hodnoty preklápajú na kladné.

Uvedomme, si že na zistenie počtu priesečníkov s hodnotou $ 21 $ nám
stačí zistiť počet priesečníkov funkcie bez absolútnej hodnoty s
hodnotami $ 21 $ a $ -21 $. Jednoducho každý priesečník s $ -21 $ sa nám
zobrazí na priesečník, ktorý nás zaujíma ($ 21 $). Potom však parameter
naozaj nerobí nič iné ako to, že funkciu posúva nižšie a vyššie. Naša
funkcia bez vonkajšej absolútnej hodnoty nadobúda každú hodnotu
maximálne $ 6 $-krát, a teda jedna šestica bude musieť pretnúť $ 21 $ a
druhá $ -21 $. Takže potrebujeme, aby $$\begin{equation*}
100 - p > 21,
\end{equation*}$$ lebo potrebujeme, aby bol vrchol paraboly nad hodnotou
$ 21 $ a zároveň $$\begin{equation*}
0 - p < -21,
\end{equation*}$$ aby najmenšia hodnota na parabole pretla $ -21 $.

A teda $ p \in(21,79) $.
",5
71e0e81fae0c7255,kms,"Žirafka Pedro sa potulovala po svojom obdĺžnikovom výbehu, keď tu si
všimla, že jej výbehom prechádza rieka, ktorá tam nikdy predtým nebola.
Podišla bližšie, aby ju mohla preskúmať.

Brehy riek sa tiahli rovno od protiľahlých vrcholov kolmo na uhlopriečku
výbehu spájajúcu ostatné dva vrcholy až ku protiľahlým stranám, ako na
obrázku [\[fig:vlajka\]](#fig:vlajka){reference-type=""ref""
reference=""fig:vlajka""} (obrázok je len ilustračný). Akú časť Pedrovho
výbehu zaberala rieka, ak boli rozmery výbehu
$30\text{ m} \times 40\text{ m}$?
","Začnime tým, že si v obrázku pomenujeme potrebné body.

Uvedomme si, že keďže bod $X$, ktorý vznikol pomocou kolmice na
uhlopriečku $DB$, sa nachádza na úsečke $CD$, tak potom úsečka $CD$ musí
byť dlhšia strana obdĺžnika. Označme si teda v našom obrázku aj dĺžky
strán.

Následne si v ňom označíme $|\sphericalangle ABD| = \alpha$ a za tým zo
súčtu uhlov trojuholníka $ABD$ vieme, že
$|\sphericalangle ADB| = 180^\circ-|\sphericalangle BAD|-|\sphericalangle ABD| = 180^\circ-90^\circ-\alpha=90^\circ - \alpha$.
Potom si vieme dopočítať uhol $\sphericalangle BDC$ ako
$90^\circ - |\sphericalangle ADB| = \alpha$. Ďalej vidíme, že
uhlopriečka $BD$ nám zviera $90^\circ$ uhol s úsečkou $AX$, teda nám
vznikajú 2 pravouhlé trojuholníky s dvomi uhlami, v ktorých si ľahko
dopočítame tretí.

Keďže úsečky $AX$ a $YC$ sú obe kolmé na uhlopriečku $BD$, tak musia byť
navzájom rovnobežné, taktiež vieme, že úsečky $AY$ a $XC$ sú navzájom
rovnobežné, a teda celý štvoruholník $AXCY$ musí byť rovnobežník. Teraz
si na obrázku môžeme rýchlo všimnúť, že na základe vety $uu$ sú
trojuholníky $\triangle ABD \sim \triangle DAX$ podobné.

Zistime si teda koeficient podobnosti $k$ a na základe známych dĺžok
strán dopočítame $|DX|$. $$\begin{align*}
    k = \frac{|AB|}{|AD|} &= \frac{|AD|}{|DX|},\\
    k = \frac{\SI{40}{\metre}}{\SI{30}{\metre}} &= \frac{\SI{30}{\metre}}{|DX|},\\
    |DX| &= \frac{\SI{30}{\metre} \cdot \SI{30}{\metre}}{\SI{40}{\metre}},\\
    |DX| &= \SI{22.5}{\metre}.
\end{align*}$$

Keďže $|DC| = \SI{40}{\metre}$ a $|DX| = \SI{22.5}{\metre}$, tak potom
$|XC| = \SI{40}{\metre} - \SI{22.5}{\metre} = \SI{17.5}{\metre}$. Obsah
rieky teda vypočítame ako podstava krát výška.
$$S_{\text{rieka}} = |XC| \cdot |BC| = \SI{17.5}{\metre} \cdot \SI{30}{\metre} = \SI{525}{\metre\squared}.$$
Obsah celej záhrady je
$$S = |AB| \cdot |BC| = \SI{40}{\metre} \cdot \SI{30}{\metre} = \SI{1200}{\metre\squared}$$

Celá rieka zaberá
$\frac{S_{\text{rieka}}}{S} = \frac{\SI{525}{\metre\squared}}{\SI{1200}{\metre\squared}} =  \frac{7}{16}$
záhrady.
",2
bed6dc87bd9e0459,kms,"Na letenke mal Jožo zaujímavý útvar, trojuholník. Pri svojom čakaní na
lietadlo sa zamyslel, či ho možno rozrezať na štyri konvexné[^1] útvary:
trojuholník, štvoruholník, päťuholník a šesťuholník. Zodpovedajte mu
túto otázku.

[^1]: konvexný útvar je taký, ktorý má všetky vnútorné uhly menšie ako
    $180^\circ$
","Trojuholníkový lístok delíme na štyri časti ktoré budú medzi sebou
zdieľať niektoré strany. Prvá vec, ktorú si potrebujeme uvedomiť, je, že
dva konvexné útvary nemôžu mať spoločnú viac ako jednu stranu. Uvedomiť
si, prečo je to tak, by nemal byť problém (ak neviete, zamyslite sa nad
tým).

Táto informácia je celkom zaujímavá hneď pri šesťuholníku. Ten má šesť
strán a niektoré z nich budú vnútri lístka, teda spoločné s inými
mnohouholníkmi. V lístku budeme mať ešte tri ďalšie mnohouholníky, a s
každým môže mať náš šesťuholník spoločnú najviac jednu stranu. Ostávajú
nám tak tri strany ktoré nemôžu byť spoločné so žiadnym iným
mnohouholníkom, musia teda ležať na vonkajšom okraji lístka.
Trojuholníkový lístok má tri vonkajšie hrany a na každej môže ležať
najviac jedna strana konvexného mnohouholníka. Toto nám nedáva veľmi na
výber, v šesťuholníku máme šesť strán, najviac tri z nich môžu ležať na
okraji lístka a najviac tri vo vnútri. Jeden zo spôsobov, ako to
dosiahnuť, je umiestnenie dvoch jeho vrcholov do vnútra lístka, dvoch do
vrcholov lístka, a dvoch na hrany lístka. Sú aj iné spôsoby umiestnenia,
dostaneme pri nich však viac ako jeden kus zvyšku lístka o čom po ďalšom
skúmaní zistíme, že neumožňuje splniť zadanie.

Poďme ďalej, na rade je päťuholník. Znovu môžu najviac tri jeho strany
ležať vo vnútri lístka (kvôli zdieľaniu strán), a zároveň najviac dve
ležať na okraji lístka (lebo lístok má tri hrany, ale jednu celú už
zabral šesťuholník). Zase teda nemáme na výber a jeden vrchol
päťuholníka musí ležať v poslednom vrchole lístka, dva musia ležať na
hranách lístka (jeden z nich spoločný s šesťuholníkom) a dva vo vnútri
lístka (jeden znovu spoločný s šesťuholníkom).

Kto by to čakal, dostávame sa k štvoruholníku, kde sa deje presne to
isté. Najviac jedna strana leží na hrane lístka (už nám ostala len jedna
voľná, aj to nie celá) a zvyšné tri musia ležať vo vnútri, dve z nich
zdieľané s už existujúcimi mnohouholníkmi. Ostáva nám umiestniť už len
trojuholník, a presne to je aj útvar ktorý nám na lístku zostal, máme
teda hotovo.

Nižšie môžete vidieť obrázok jedného možného riešenia, dostať sa k nemu
sa dalo práve postupom z tohto vzoráku.
",3
831858dc6a65984c,kms,"Matimu sa ale nepáčilo, že osud výletu bol ponechaný na náhodu. Myslel
si, že sa tak nemôžu pokryť všetky možnosti výberu cesty. Marek sa
urazil, lebo jeho vysnívaná kocka má všetky odpovede na všetky možné
otázky a začal Matimu dokazovať svoje tvrdenie.

Dokážte aj vy Matimu, že pre každé kladné celé číslo existuje nejaký
jeho celočíselný násobok, ktorý obsahuje (v desiatkovej sústave) každú
cifru aspoň raz.
","Pre ľubovoľné celé číslo $n$ by sme chceli vedieť nájsť nejaký jeho
násobok, ktorý obsahuje všetky cifry od $0$ do $9$. Keď sa zamyslíme nad
tým, ako vyzerajú násobky konkrétneho čísla, tak si môžeme uvedomiť, že
cifry blízko ku koncu násobkov silne závisia od čísla $n$ a nemáme veľmi
veľkú voľnosť v dosiahnutí nejakej konkrétnej kombinácie, ktorú by sme
chceli. Napríklad pre ľubovoľné číslo deliteľné $20$ (napr. $37820$)
platí, že jeho posledná cifra bude vždy nula a predposledná párna.

Mohli by sme preto skúsiť ovplyvniť prvé cifry násobku. Skupina prvých
cifier, ktorá by nám vyhovovala, je napríklad $1234567890$, pretože už
ona sama obsahuje každú cifru aspoň (práve) raz. Existuje však pre každé
číslo násobok začínajúci $1234567890$?

Odpoveď je kladná. Čím väčší si stanovíme počet cifier, tým viac
násobkov s takým počtom cifier číslo má. Každé $n$-té číslo je násobkom
$n$ -- ak si vezmeme ľubovoľných $n$ po sebe idúcich čísel, niektoré z
nich musí byť násobkom $n$. Stačí nám teda nájsť $n$ po sebe idúcich
čísel začínajúcich $1234567890$ (rovnako by sme si mohli zvoliť iné
poradie cifier).

To je už jednoduché. Ak má naše číslo $n$ počet cifier $d$, tak medzi
číslami
$$1234567890\underbrace{00\, \dots \, 0}_\text{$d$-krát}\ \text a\ 1234567890\underbrace{99\, \dots\, 9}_\text{$d$-krát}$$
je určite nejaký násobok $n$. Týchto čísel je totiž
$10^d = 1\underbrace{00\, \dots\, 0}_\text{$d$-krát}$, a keďže $n$ má
$d$ cifier, je najviac $\underbrace{99\, \dots\, 9}_\text{$d$-krát}$, čo
je menšie ako počet čísel.

Jedno z týchto $(10+d)$-ciferných čísel začínajúcich $1234567890$ tak
určite bude násobkom čísla $n$.
",4
64ea6fc5e06203a1,kms,"Neandertálci mali mamutov. Potom však všetkých mamutov ulovili a zabili.
Preto my už mamutov nemáme. Zamerajme sa preto radšej na niečo, čo máme.
Máme postupnosti reálnych čísel $a_0, a_1, \ldots, a_{2020}$ a
$b_1, b_2,\ldots, b_{2020}$, pre ktoré platí pre každé
$n\in \{0, 1, \ldots, 2019 \}$ buď
$$a_{n+1}=\frac{a_n}{2} \quad \text{a} \quad b_{n+1}=\frac{1}{2}-a_n,$$
alebo $$a_{n+1}=2a_n^2 \quad \text{a} \quad b_{n+1}=a_n.$$ Ak platí
$a_{2020}\leq a_0$, tak potom aká je najväčšia možná hodnota výrazu
$b_1+b_2+\cdots+b_{2020}$?
","Počas riešenia budeme nazývať $a_{i+1}=\frac {a_i}2$ ťah prvého typu, a
$a_{i+1}=2a_i^2$ ťah druhého typu. Tak na začiatok si premyslime, že sa
chceme zaoberať iba nezápornými postupnosťami $\{a_n\}_{n=0}^{2020}$.
Teda oba možné kroky vyrobia z nezáporného $a_i$ nezáporné $a_{i+1}$ a
krok typu dva vyrobí zo všetkého nezáporné číslo. Teda teraz keby sme
mali nejaké začínajúce číslo $a_0<0$, tak ak niektorý z našich krokov by
bol druhého typu, tak odtiaľ by sme mali nezápornú postupnosť, a teda
platilo by $a_0<0\leq a_{2020}$, čo je pre nás nevyhovujúca postupnosť.
Teda všetky ťahy by mali byť prvého typu, ale kvôli zápornosti $a_0$ by
znova platilo $a_0<a_{2020}$. Teda nutne platí $a_0\geq0$. Teraz si
poďme rozobrať prípady:

**1.** Môžeme si všimnúť, že ak $a_0=\frac 12$, tak oba možné ťahy z
neho spravia znovu $\frac 12$ a pripíše sa k našej sume $0$ alebo
$a_0=\frac 12$. Teda keď vždy pripíšeme $a_0=\frac 12$, dostaneme sumu
$1010$. Ideme si ukázať, že táto hodnota je maximálna dosiahnuteľná.

**2.** Ak $0\leq a_0\leq \frac 12$, tak aj $0\leq a_1\leq \frac 12$, a
teda pre všetky $i$ platí $0\leq a_i\leq \frac 12$, z čoho hneď vyplýva
$0\leq b_i\leq \frac 12$, teda
$\sum_{i=1}^{2020}b_i\leq 2020\cdot\frac12=1010$.

**3.** Zostáva nám overiť prípad $a_0>\frac12$. Chceli by sme
skonštruovať nejaký monovariant[^1] pre našu postupnosť, ktorý sa bude
dať používať pri neskorších odhadoch. Preto si deﬁnujeme funkciu
$f : \{1, 2,\dots, 2020\} \rightarrow\mathbb{R}$[^2] nasledovne:
$$f(n) = b_1 + \cdots + b_n -\frac n2-a_n.$$ Pre túto funkciu, pre
všetky rozumné $n$ platí $f(n + 1) \leq f(n)$:

**a)** Ak $a_{n+1} =
\frac{a_n}{2}$ a $b_{n+1}=\frac12-a_n$, tak
$$f(n+1) = b_1 + \cdots + b_n + b_{n+1}-\frac{n+1}{2}-a_{n+1}=$$
$$= f(n) + a_n + b_{n+1}-\frac 12-a_{n+1}= f(n)-a_{n+1} \leq f(n).$$

**b)** Ak $a_{n+1} = 2a_n^2$ a $b_{n+1} = a_n$, tak
$$f(n+1)=b_1+\cdots+b_n+b_{n+1}-\frac{n+1}{2}-a_{n+1}=$$
$$=f(n)+a_n+b_{n+1}-\frac12-a_{n+1}=$$
$$=f(n)+a_n+a_n-\frac{1}{2}-2a_n^2=$$
$$= f(n)-\frac12(2a_n-1)^2\leq f(n).$$

Platí teda $f(2020) \leq f(2019) \leq f(2018) \leq \cdots \leq f(1)$,
takže $f(2020) \leq f(1),$
$$b_1+\cdots+b_{2020}-1010-a_{2020}\leq b_1-\frac12-a_1,$$
$$b_1+\cdots+b_{2020}\leq1010+a_{2020}+b_1-\frac12-a_1.$$ Podľa zadania
platí $a_{2020}\leq a_0$. Ak $a_1 =\frac{a_0}{2}$ a $b_1=\frac12-a_0$,
tak
$$b_1 + \cdots + b_{2020} \leq 1010+a_0+\frac12-a_0-\frac12-\frac{a_0}{2}=1010-\frac{a_0}{2}\leq 1010.$$
V opačnom prípade, teda keď $a_1=2a_0^2$ a $b_1=a_0$, platí
$$b_1 + \cdots + b_{2020} \leq1010+a_0+a_0-\frac12-2a_0^2=1010-\frac12(2a_0-1)^2\leq1010.$$
Hodnota výrazu $b_1 + \cdots + b_{2020}$ tak môže byť nanajvýš $1010$ a
túto hodnotu už môže dosiahnuť, napríklad pre tieto dve postupnosti:
$$a_0=a_1=a_2=\cdots=a_{2020}=0 \quad \text{a} \quad b_1=b_2=\cdots=b_{2020}=\frac12,$$
$$a_0=a_1=a_2=\cdots=a_{2020}=\frac12 \quad \text{a} \quad b_1=b_2=\cdots=b_{2020}=\frac12.$$

[^1]: Monovariant je vlastnosť/hodnota, ktorá sa mení iba jedným smerom.

[^2]: Tento zápis značí iba to, že funkciu vyhodnocujeme iba v bodoch
    $1,2,\dots,2020$
",10
57892fe33b46eb69,kms,"Keď sa Kika vrátila z Dánska, tak vyprávala následujúcu príhodu: Aká je
odpoveď na Kikinu otázku? (Ale neprezraďte to Mariánovi!)

Sety sú kartová hra. Každá setová karta má 4 vlastnosti: farbu, tvar,
počet a výplň. Každá z týchto vlastností môže na karte nadobúdať tri
stavy. Napríklad karta môže mať modrú, červenú alebo zelenú farbu.
Príklady kariet môžete vidieť na obrázku. Balík obsahuje všetky rôzne
kombinácie týchto vlastností, každú práve raz. *Setom* nazývame v hre
takú trojicu kariet, že pre danú vlastnosť sú všetky stavy na kartách
buď rovnaké, alebo rôzne. Napríklad jeden modrý prázdny trojuholník, 2
modré plné trojuholníky a 3 modré šrafované trojuholníky tvoria set
(trojica na obrázku vľavo). Trojica kariet vpravo tiež tvorí set.
","Na začiatok bude dobré si uvedomiť, koľko rôznych kariet vlastne
obsahuje setový balíček. Keďže každá karta má práve $4$ vlastností a
každá táto vlastnosť môže nadobúdať tri rôzne stavy, tak celkový počet
rôznych kariet vieme vypočítať ako $3^4$=$81$.

Teda vieme, že celkový počet setových kariet je $81$. Nás však viac
zaujíma, koľko je medzi nimi modrých kariet a koľko rôznych setov z nich
vieme vytvoriť. Keďže máme tri rôzne farby, modrých kariet bude presne
tretina z celkového počtu, čiže $27$.

Teraz už len potrebujeme zistiť, koľko rôznych setov vieme z týchto $27$
rôznych kariet vytvoriť. Predstavme si, že si vyberieme z týchto $27$
kariet ľubovoľné dve. O týchto dvoch kartách vieme, že majú rovnakú
farbu (modrú). Každú zo zvyšných troch vlastností (tvar, počet, výplň)
môžu mať buď spoločnú, alebo rozdielnu.

Pozrime sa teraz na nejakú konkrétnu vlastnosť týchto dvoch kariet,
napríklad tvar. Máme dve možnosti:

1.  Tieto dve karty majú rovnaký tvar. Aký tvar by teraz mala mať tretia
    karta, ktorá s nimi tvorí set? Keď sa nad tým zamyslíme, zistíme, že
    tiež ten istý (teda napríklad ak pôvodné dve karty boli štvorcové,
    aj tá tretia musí byť štvorcová, inak by netvorili set).

2.  Tieto dve karty majú rozdielny tvar. Aký tvar by teraz mala mať
    tretia karta, ktorá s nimi tvorí set? Keď sa znova zamyslíme,
    zistíme, že táto tretia karta nemôže mať rovnaký tvar ako niektorá z
    pôvodných dvoch, inak by predsa netvorili set. To znamená, že táto
    karta bude mať ten tretí, nepoužitý tvar (teda napríklad ak prvá
    karta bola štvorcová a druhá trojuholníková, tak tá tretia musí byť
    určite kruhová).

Môžeme si všimnúť, že či už ide o prvú, alebo o druhú možnosť, tak
pôvodné dve vybrané karty nám jednoznačne určujú tvar tej tretej karty.
Pri zvyšných dvoch vlastnostiach (počet, výplň) môžeme uvažovať úplne
rovnako. Preto aj počet znakov a výplň tejto tretej karty sú určené
pôvodnými dvoma kartami jednoznačne. Keďže sú ale jednoznačne určené
všetky vlastnosti tejto karty, aj karta samotná je určená jednoznačne.

Vieme už, že keď vyberieme ľubovoľné dve karty z daných $27$ modrých,
vieme k nim vybrať práve jednu tretiu tak, aby sme vytvorili set.
Koľkými spôsobmi vieme vybrať ľubovoľné $2$ karty z $27$? To nám presne
vyjadruje kombinačné číslo ${27 \choose 2}$=$351$ (Ak si sa s
kombinačnými číslami ešte nestretol, odporúčame doštudovať).

Teraz si už stačí len uvedomiť, že každému setu zodpovedajú tri rôzne
výbery $2$ kariet. (Majme napríklad set pozostávajúci z kariet $A$, $B$
a $C$. Tomuto setu zodpovedajú výbery: $AB$, $AC$ a $BC$.)

Aby sme dostali celkový počet modrých setov, musíme ešte číslo $351$
predeliť tromi, čím dostaneme finálny počet modrých setov $117$.

Správna odpoveď na Kikinu otázku je $117$.
",4
cfece3090761da58,kms,"vyšlo z úst náčelníka Komančov Mocného Sysľa počas toho, ako
Sgt. Peppera obkľúčili ale dva tucty Indiánov.

Nech $a,b,c$ sú kladné reálne čísla, pre ktoré platí $abc\ge1.$ Dokážte,
že $$a^4+b^3+c^2\ge a^3+b^2+c.$$
","**Brute-force AG riešenie** spočíva v použití váženej AG nerovnosti,
t.j. ak platí pre kladné $\lambda_1+\dots+\lambda_n=1$, tak pre všetky
*kladné* reálne čísla $x_1\dots x_n$ platí

$$\lambda_1x_1+\dots+\lambda_nx_n\geq x_1^{\lambda_1}\cdots x_n^{\lambda_n}.$$
Ak ste sa s AG nerovnosťou v takejto forme nestretli, checknite napr
[TU.](https://brilliant.org/wiki/arithmetic-mean-geometric-mean/)

Skúsime teda použiť takúto nerovnosť pre $x_1=a^4, x_2=b^3, x_3=c^2$.
Keďže $\lambda_i<1$, tak budeme potrebovať viac nerovností, ktoré potom
sčítame, aby na ľavej strane vyšlo $a^4 + b^3+c^2$ (a dáva zmysel že
budú tri). Treba iba trochu skúšať a hrať sa zo zlomkami, aby vyšlo
napríklad toto:

$$\begin{align*}
\frac{21}{26}a^4 + \frac{2}{26}b^3 + \frac{3}{26}c^2\geq a^{\frac{84}{26}}b^{\frac{6}{26}}c^{\frac{6}{26}}&=(abc)^{\frac{6}{26}}a^3\geq a^3\\
\frac{2}{26}a^4 + \frac{20}{26}b^3 + \frac{4}{26}c^2\geq a^{\frac{8}{26}}b^{\frac{60}{26}}c^{\frac{8}{26}}&=(abc)^{\frac{8}{26}}b^2\geq b^2\\
\frac{3}{26}a^4 + \frac{4}{26}b^3 + \frac{19}{26}c^2\geq a^{\frac{12}{26}}b^{\frac{12}{26}}c^{\frac{38}{26}}&=(abc)^{\frac{12}{26}}c^1\geq c^1.\\
\end{align*}$$ Sčítaním všetkých nerovností získame požadovanú
nerovnosť.

**Trikové riešenie** spočíva vo všimnutí si nasledovných nerovností:

$$\begin{align*}
c^2-c&\geq c-1\\
b^3-b^2&\geq b-1\\
a^4-a^3&\geq a-1. \\
\end{align*}$$ Tie platia, pretože
$a^4-a^3-a+1=(a^3-1)(a-1)=(a-1)^2(a^2+a+1)$, čo je zjavne nezáporné
(rovnako pre $b,c$). Ich sčítaním a použitím klasického AG získame, čo
chceme:
$$a^4+b^3+c^2-a^3-b^2-c\geq a+b+c-3\geq 3\sqrt[3]{abc}-3\geq 3\sqrt[3]{1}-3= 0.$$
",9
a949ed275688d3db,kms,"Na jar, t. j. pred zimou lovil každý kmeň mamuty, pretože mamutie mäso
je najlepšie mladé. Nájsť však všetky mladé mamuty je takmer nemožné,
pretože sa správajú ešte priveľmi *racionálne.* Preto sa po rokoch
pokusov a omylov rozhodli všetky kmene spojiť a založili mamutobijeckú
ligu -- skupinu krvilačných hľadačov, lovcov a zberačov, ktorých cieľom
bolo nájsť, uloviť a pozbierať mäso zo všetkých mladých mamutov. Ich
úloha bola jasne daná. Ostávalo ju už len vyriešiť:

Nájdite všetky prirodzené čísla $n$, pre ktoré je číslo
$$\frac{4n-2}{n+5}$$ druhou mocninou nejakého racionálneho čísla.
","Ukážeme si dve riešenia -- prvé bude možno trochu trikovejšie a využije
tzv. stlačenie medzi štvorce (druhé mocniny), druhé bude viac
priamočiare, ale bude vyžadovať viac počítania a deliteľností.

### Prvé riešenie -- stlačením medzi štvorce

Na úvod si uvedomme, že ak nejaký štvorec (druhú mocninu) prenásobíme
iným štvorcom, opäť dostaneme štvorec. To platí nielen pre celé čísla,
ale aj pre racionálne čísla. Ak teda pre nejaké racionálne $r$ platí

$$\frac{4n-2}{n+5} = r^2,$$

môžeme rovnosť prenásobiť štvorcom $(n+5)^2$, čím dostaneme

$$(4n-2)(n+5) = r^2(n+5)^2 = (r(n+5))^2.$$

Teda aj $(4n-2)(n+5)$ je štvorcom racionálneho čísla. Navyše je to celé
číslo, teda to musí byť druhá mocnina celého čísla. Ak by to totiž bola
druhá mocnina nejakého zlomku, ktorý by v základnom tvare mal menovateľ
aspoň $2$, po umocnení na druhú by sme opäť dostali zlomok v základnom
tvare s menovateľom aspoň $4$, ktorý nie je celočíselný.

Táto úvaha platí aj opačným smerom, teda ak $(4n-2)(n+5)$ je štvorcom
prirodzeného čísla, tak daný zlomok $(4n-2)/(n+5)$ bude štvorcom
racionálneho čísla.

Výraz $$(4n-2)(n+5) = 4n^2 + 18n - 10$$

má byť teda druhá mocnina prirodzeného čísla. Poďme sa pozrieť, štvorcom
akého čísla by toto číslo mohlo byť. Je to párne číslo, takže to musí
byť štvorcom niečoho párneho.

$(2n)^2 = 4n^2$, čo je príliš málo, nakoľko $n \geq 1$, a preto
$18n-10 > 0$.

Na druhej strane $(2n+6)^2 = 4n^2 + 24n + 36$, čo je zase vždy príliš
veľa.

Preto platí buď $4n^2 + 18n - 10 = (2n+2)^2$ alebo
$4n^2 + 18n - 10 = (2n+4)^2$. V prvom prípade dostávame $$\begin{align*}
    4n^2 + 18n - 10 &= (2n+2)^2, \\
    4n^2 + 18n - 10 &= 4n^2 + 8n + 4, \\
    10n &= 14,
\end{align*}$$ čiže $n$ nevyšlo celé číslo. V druhom prípade máme
$$\begin{align*}
    4n^2 + 18n - 10 &= (2n+4)^2, \\
    4n^2 + 18n - 10 &= 4n^2 + 16n + 16, \\
    2n &= 26, \\
    n &= 13.
\end{align*}$$

Pre $n=13$ máme zlomok $\frac{50}{18} = \left(\frac{5}{3}\right)^2$,
ktorý je naozaj druhou mocninou. Žiadne ďalšie riešenie neexistuje.

### Druhé riešenie -- s deliteľnosťami a viac počítaním

Predpokladajme, že máme prirodzené $n$ také, že daný zlomok je druhou
mocninou nejakého racionálneho čísla. Keďže každé racionálne číslo sa dá
zapísať ako zlomok, môžeme písať

$$\frac{4n-2}{n+5} = \left(\frac{a}{b}\right)^2,$$

kde $a$ je nezáporné celé číslo, $b$ je prirodzené. Navyše zlomok
$\frac{a}{b}$ si môžeme zapísať v základnom tvare, teda môžeme
požadovať, aby $a$ a $b$ boli nesúdeliteľné, čo sa nám môže neskôr
hodiť. Dostali sme rovnicu s prirodzenými číslami, takže má zmysel
zbaviť sa zlomkov a skúmať nejaké deliteľnosti. $$\begin{align*}
    b^2(4n-2) &= a^2(n+5) \\
    2b^2(2n-1) &= a^2(n+5)
\end{align*}$$

Môžeme si všimnúť, že ľavá strana je vždy párna, a tak aj pravá strana
musí byť párna. Ak by $n$ bolo párne, $n+5$ by bolo nepárne, takže $a$
by muselo byť párne. Potom $a^2$ by bolo deliteľné $4$ a (keďže $2n-1$
je nepárne) $b^2$ by bolo párne, a teda aj $b$ by muselo byť párne.
Čísla $a$ aj $b$ však nemôžu byť párne zároveň, pretože sme si vzali
zlomok $\frac{a}{b}$ v základnom tvare. Preto $n$ musí byť nepárne, teda
tvaru $2k+1$ pre nejaké nezáporné celé $k$. Dosaďme toto vyjadrenie do
rovnice a upravujme: $$\begin{align*}
    2b^2(4k+2-1) &= a^2(2k+6),\\
    b^2(4k+1) &= a^2(k+3),\\
    4kb^2 + b^2 &= ka^2 + 3a^2,\\
    4kb^2-ka^2 &= 3a^2-b^2, \\
    k(4b^2-a^2) &= 3a^2-b^2, \\
    k(2b-a)(2b+a) &= 3a^2-b^2.
\end{align*}$$

Pre akékoľvek nenulové číslo platí, že ak delí jednu stranu rovnosti,
potom delí aj druhú. Máme teda $2b-a \mid 3a^2-b^2$ a analogicky aj
$2b+a \mid 3a^2-b^2$. Predpokladáme pritom, že $2b-a$ je nenulové
($2b+a$ nikdy nemôže byť $0$).

Navyše nám platí, že $b$ je nesúdeliteľné s číslami $2b+a$ aj $2b-a$,
pretože ak by nejaké prvočíslo delilo $b$ aj $2b \pm a$, delilo by $2b$
a tým pádom aj $a$, čo je spor s nesúdeliteľnosťou $a$ a $b$. Preto ak
$2b \pm a$ delí $bx$ pre nejaké $x$, musí deliť aj $x$. S obomi
deliteľnosťami teraz môžeme postupovať obdobne: $$\begin{align*}
    2b-a &\mid 3a^2-b^2 & 2b+a &\mid 3a^2-b^2 \\
    2b-a &\mid (3a^2-b^2) + 3a(2b-a) & 2b+a &\mid (3a^2-b^2) - 3a(2b+a) \\
    2b-a &\mid 6ab-b^2 = b(6a-b) & 2b+a &\mid -6ab-b^2 = b(-6a-b)\\
    2b-a &\mid (6a-b) + 6(2b-a) = 11b & 2b+a &\mid (-6a-b) + 6(2b+a) = 11b \\
    2b-a &\mid 11 & 2b+a &\mid 11
\end{align*}$$

Vieme, že $b \geq 1$ a $a \geq 0$, takže $2b+a \geq 2$ a zároveň je to
deliteľ $11$, teda musí platiť $2b+a=11$. Aj $2b-a$ je deliteľ $11$
(tentokrát však môže byť aj záporný), takže
$2b-a \in \{-11,\ -1,\ 1,\, 11\}$. Potom

$$4b = (2b-a) + (2b+a) = 11+(2b-a) \in \{0,\ 10,\ 12,\ 22\},$$

$4b$ je kladné číslo deliteľné $4$, teda jeho jediná možná hodnota je
$12$. Takže máme $b=3$ a $a=11-2b=5$. Z vyjadrenia

$$k(4b^2-a^2) = 3a^2-b^2$$

máme

$$k = \frac{75-9}{36-25} = \frac{66}{11} = 6,$$

a teda $n=2k+1=13$. Uvedený postup však nemôžeme použiť v jednom
špeciálnom prípade, a to v prípade, kedy $2b-a=0$, pretože uvažované
deliteľnosti by boli deliteľnosti nulou. To by však znamenalo, že $b=1$
a $a=2$, pretože $a$ a $b$ stále musia byť nesúdeliteľné. Zároveň by sme
mali $k(4b^2-a^2) = 0 = 3a^2-b^2$, druhá rovnosť však pre $b=1$ a $a=2$
neplatí.

Žiadne nové riešenie sme teda nezískali a jediné riešenie úlohy je číslo
$n=13$.
",7
3c1cc1c41bb31930,kms,"Dvaja hráči hrajú hru podobnú piškvorkám. Hrá sa na plániku $3\times 3$,
teda na veľkom štvorci rozdelenom na deväť malých. Hráči sa v ťahoch
pravidelne striedajú. Ťah spočíva v tom, že hráč na hrací plán nakreslí
krúžok, alebo krížik (v každom ťahu si môže vybrať ľubovoľný z nich).
Vyhráva ten, po koho ťahu budú na plániku tri rovnaké symboly v jednom
rade, stĺpci, alebo na uhlopriečke (ako v piškvorkách). Existuje postup,
ktorý zaručí jednému z hráčov výhru?
","Chceme nájsť postup ktorý niektorému hráčovi zaručí výhru. Keď sa
pozrieme na obidvoch hráčov, tak má prvý určitú výhodu, pretože začína.
Preto sa pre neho pokúsime nájsť vyhrávajúcu stratégiu. Začneme prvým
ťahom prvého hráča. V ňom si môže vybrať z 9 políčok a z dvoch symbolov.
Je jedno ktorý zo symbolov si vyberie, úvahy budú tak či tak rovnaké.
Tak si vyberme krížik a už si len treba vybrať kam ho dáme. Ako
najlepšie políčko vyzerá byť stred plániku, pretože druhý hráč bude mať
najmenej možností ako ťahať. Takže prvý hráč dá v prvom ťahu krížik do
políčka v strede plániku. (Ak si teraz začnete kresliť ako ťaháme, bude
sa to oveľa ľahšie chápať:)

Druhý hráč teraz nikde nemôže dať krížik, pretože by boli dva krížiky
vedľa seba a prvý hráč by k nim doplnil tretí a vyhral. Preto musí druhý
hráč napísať krúžok. Ten môže dať na dva druhy miest. Buď do rohu, alebo
do \""stredu strany\"". Je jedno ktorý roh si vyberie, lebo jediný rozdiel
bude v otočení plániku, preto nám stačí skontrolovať tento jeden roh (zo
stredmi strán je to tak isto). Kedže hľadáme víťaznú stratégiu pre
prvého, tak musíme rozobrať obidva možné ťahy druhého. Inak by sa mohlo
stať, že niektorý z nich skončí remízou a my predsa chceme vždy vyhrať.
Takže prejdeme obidve možnosti:

1.  Druhý hráč dá v prvom ťahu krúžok do rohu (nezabúdajte kresliť). Čo
    spraví prvý hráč ako svoj druhý ťah? Ak dá niektorý symbol do
    opačného rohu ako súper, tak druhý hráč zase nebude môcť dať žiaden
    krížik. Ak by ho dal, tak by sa spolu s krížikom v strede dal
    doplniť na trojicu. Týmto už je postarané o krížiky, takže prvému
    hráčovi sa neoplatí dávať krížík. Teda prvý hráč dá v druhom ťahu
    krúžok, do opačného rohu ako súper. Opäť je na ťahu druhý hráč. Už
    sme si vysvetlili prečo nemôže dať krížik (ak nechce prehrať) a z
    obrázku vidno, že aj keď doplní hocikam krúžok, bude ho môcť prvý
    hráč doplniť na tri a vyhrať. Takže tu vyhrá prvý hráč.

2.  Druhý hráč dá v prvom ťahu krúžok do stredu strany. Teraz to je
    trochu zložitejšie, ale ak použije rovnakú taktiku ako pred chvíľou,
    tak by to mohlo fungovať. Takže dá symbol oproti (súmerne podľa
    stredu) súperovmu krúžku. Teraz opäť nebude môcť druhý hráč použiť
    krížik, kôli krížiku v strede plániku (rovnako ako v prvom prípade).
    Takže použitý symbol bude krúžok. Prvý hráč dá v druhom ťahu krúžok
    stredovo súmerne so súperovým krúžkom (dokresliť :). Teraz druhý
    hráč nemôže dať nikam krížik a keď si pozriete svoj obrázok, tak
    zistíte, že pre krúžok mu už ostali len dve miesta (aby nenahral
    prvému). Sú to zvyšné dva stredy strán (zase je jedno ktorý si
    vyberie, lebo môžeme celý plánik otočiť). Druhý hráč dá v druhom
    ťahu krúžok do niektorého zvyšného stredu strany. My budeme
    pokračovať ako doteraz a opäť dáme krúžok súmerne k poslednému
    súperovému ťahu. Keď teraz skontrolujeme obrázok (môžete si porovnať
    svoj s našim) a možnosti druhého hráča zistíme, že keď dá hocičo
    hocikam, vždy vieme doplniť tretí symbol a vyhrať. Hurá!

Podarilo sa nám nájsť postup ako má hrať prvý hráč aby vyhral, bez
ohľadu na to čo robí druhý hráč. A to je presne to čo sme chceli.
",2
29b1780062405de0,kms,"Kubka mrzelo, že počas prvej online prednášky sa rozprával len s čiernym
monitorom, lebo študenti sa rozhodli nezapnúť kamery na svojich
počítačoch. Rozhodol sa preto si prečistiť hlavu večernou prechádzkou po
vychýrenej železničnej stanici Šindžuku. Sadol si na lavičku a sledoval
odchádzajúce vlaky. Zrazu sa vedľa neho ktosi vrhol na lavičku a začal
nadávať. Kubko sa neznámeho perfektnou angličtinou opýtal, v čom je
problém. vysvetlil neznámy. Kubko ho s potešením ubezpečil, že to nebude
najmenší problém.

Cudzincova hádanka znie nasledovne: Dá sa pre každú dvojicu nenulových
racionálnych čísiel $(a, b)$ nájsť dvojica prirodzených čísiel $m,n$
takých, že $(am+b)^2+(a+nb)^2$ je prirodzené číslo?
","Odpoveď je NIE. Treba sa mať vždy na pozore a nikdy nepredpokladať, že
zadanie platí a hneď ho dokazovať. Je dobré si vyskúšať najprv pre pekné
a potom aj nejaké škaredé konštanty, že to vychádza. Pri vyskúšaní
prvých dvoch \""škaredých\"" konštánt zistíme, že to neplatí. V našom
príklade si ukážeme, že pre $a=1, b=\frac{1}{2}$ také $m,n$ neexistujú.
Samozrejme sa to dá dokázať aj pre mnohé iné dvojice, veľa z vás to
dokazovalo pre $1$ a $\frac{1}{4}$, či dvojicu $\frac{1}{2}$ a
$\frac{1}{4}$.

Čo chceme dokazovať? Chceme ukázať, že pre všetky $m,n\in \mathbb{N}$ je
číslo
$\left(1m + \frac{1}{2}\right)^2 + \left( \frac{1}{2}n +1 \right)^2$
necelé. Ak ale roznásobíme zátvorky, dostávame

$$\begin{equation*}
\begin{split}
\left(m + \frac{1}{2} \right)^2 + \left(\frac{1}{2}n + 1 \right)^2 &=\frac{(2m+1)^2+(n+2)^2}{4} =\frac{4m^2+4m+4n+4+n^2+1}{4}  \\
 &=m^2+m+n+1+\frac{n^2+1}{4}.
\end{split}
\end{equation*}$$

Ale základný trik pri práci s mocninami je znalosť tzv. kvadratických
zvyškov, teda že $n^2$ má vždy zvyšok 0 alebo 1 modulo 4. Inak povedané,
$n^2+1$ nikdy nie je deliteľné štyrmi. Teda celý výraz tiež prirodzený
nikdy nebude, pre žiadnu voľbu $m,n$. Takže skutočne, pre
$a=1, b=\frac{1}{2}$ neexistujú také $m,n$, aby bol výraz
$(am+b)^2+(bn+a)^2$ prirodzené číslo.
",7
bb74d1cfab1a2f28,kms,"Maťko po šokujúcich zisteniach Kiky a Joža o rovnobežiacich Dánoch a
Belgičanoch, začal svoj výskum na Nemcoch. Vo štvoruholníku $ABCD$,
ktorému vieme vpísať kružnicu, platí navyše, že $|AB| = |CD|$,
$|BC| < |AD|$ a strany $BC$ a $AD$ sú rovnobežné. Dokážte, že os uhla
$BCD$ rozpoľuje plochu štvoruholníka $ABCD$.
","Štvoruholník zo zadania si nakreslíme, a dostaneme nasledujúci obrázok:

Aby sme naň mohli lepšie odkazovať, označme si stred vpísanej kružnice
$S$, ďalej priesečník osi uhla $BCD$ a úsečky $DA$ označíme $E$, a
vyznačme ešte os uhla $ABC$ a jej priesečník s úsečkou $DA$ označme $F$.

Chceme ukázať, že trojuholník $DEC$ (zelená) a štvoruholník $EABC$
(modrá) majú rovnaký obsah.

Lichobežník, ktorý máme zo zadania, je rovnostranný. Preto uhly, pri
vrcholoch $A$ a $B$ sú rovnaké ako uhly pri vrcholoch $D$ a $C$.
Lichobežník je teda osovo symetrický. Preto aj os uhla $ABC$ ho delí
rovnako ako os $BCD$. Keď máme nakreslené obe tieto osi a vieme že
lichobežník je osovo symetrický, je ľahké všimnúť si, že štvoruholníky
$EABS$ (tmavomodrá) a $DFSC$ (tmavozelená) majú rovnaký obsah. Keď sa
teraz pozrieme na naše pôvodné oblasti, ktorých rovnosť chceme dokázať,
a odmyslíme si tieto dva štvoruholníky, ostáva nám ukázať rovnosť
obsahov trojuholníkov $FES$ (bledomodrá) a $SBC$ (bledozelená).

Bod $S$ je v strede medzi rovnobežkami $BC$ a $AD$, a teda úsečky $CE$ a
$BF$ delí na polovicu. Okrem toho, uhly $CSB$ a $ESF$ sú vrcholové, a
teda majú rovnakú veľkosť. Z toho už vidíme, že naše trojuholníky sú
zhodné, a teda majú rovnaký obsah.
",3
c37d3290463b4a85,kms,"Kika si v Dánsku všimla zaujímavú vec -- všetci Dáni majú ľavé rameno
rovnako dlhé ako pravé a navyše, všetci Dáni rovno bežia.

Označme bod $X$ na základni $BC$ rovnoramenného trojuholníka $ABC$
a body $P$ a $Q$ postupne na stranách $AB$ a $AC$ také, že $APXQ$ je
rovnobežník. Bod $Y$ je obraz bodu $X$ v osovej súmernosti podľa priamky
$PQ$. Dokážte, že bod $Y$ leží na kružnici opísanej trojuholníku $ABC$.
","Chceme dokázať, že štyri body $A$, $B$, $C$, $Y$ ležia na jednej
kružnici. To sa dá robiť rôznymi spôsobmi, jeden z najčastejšie
používaných spôsobov je pomocou obvodových uhlov.[^1] Stačí nám teda
dokázať rovnosť obvodových uhlov $BAC$ a $BYC$. Ukazujeme rovnosť
pretože $A$ a $Y$ sú určite v rovnakej polrovnie vymedzenej priamkou
$BC$, inak by sme ukazovali, že ich súčet je $180^\circ$. O uhle $BYC$
na prvý pohľad nevieme veľa povedať, preto si ho rozdelíme na uhly $BYX$
a $XYC$ a pokúsime sa zistiť veľkosti oboch týchto uhlov.

Ďalej môžeme uvažovať nasledovne. Keďže priamky $PX$ a $AQ$ sú
rovnobežné, trojuholníky $PBX$ a $ABC$ sú podobné podľa vety $uu$, lebo
majú spoločný uhol pri vrchole $B$ a uhly $BPX$ a $BAC$ sú súhlasné.
Trojuholník $ABC$ je rovnoramenný, takže aj trojuholník $PBX$ je
rovnoramenný, čiže $|PB|=|PX|$.

V osovej súmernosti podľa priamky $PQ$ sa úsečka $PX$ zobrazila na
úsečku $PY$, takže $|PX|=|PY|$. Zistili sme, že všetky tri body $B$,
$X$, $Y$ ležia rovnako ďaleko od bodu $P$, $|PB|=|PX|=|PY|$, takže ležia
na jednej kružnici $l$ so stredom $P$ a polomerom $r=|PB|$.

Teraz už vieme určiť veľkosť uhla $BYX$. Uvažujme tetivu $BX$ na
kružnici $l$. Uhol $BYX$ je obvodový a uhol $BPX$ je stredový, takže
platí
$| \sphericalangle BYX |=\frac{1}{2}| \sphericalangle BPX|=\frac{1}{2}| \sphericalangle BAC|$.

Zo symetrie situácie vzhľadom na výmenu bodov $B$ a $C$ vyplýva, že aj
$| \sphericalangle XYC|=\frac{1}{2}| \sphericalangle BAC|$. (Ak vám to
nie je celkom jasné, môžete si to skúsiť dokázať úplne rovnako ako sme
dokázali, že $| \sphericalangle BYX|=\frac{1}{2}| \sphericalangle BAC|$,
s tým že body $B$, $P$ vymeníte za body $C$, $Q$ a naopak.)

Ešte spravme posledné miniuhlenie:
$$| \sphericalangle BYC|=| \sphericalangle BYX|+| \sphericalangle XYC|=\frac{1}{2}| \sphericalangle BAC|+\frac{1}{2}| \sphericalangle BAC|=| \sphericalangle BAC|.$$

Vidíme, že uhly $BAC$ a $BYC$ majú naozaj rovnakú veľkosť, teda sú
obvodové nad tetivou $BC$, čiže bod $Y$ leží na kružnici opísanej
trojuholníku $ABC$.

Hlavné myšlienky tohto riešenia sú zobrazené na nasledujúcom obrázku.
Zvýraznené úsečky majú rovnakú dĺžku a dvojprúžkový uhol je dvakrát
väčší ako jednoprúžkový. Kružnice opísané trojuholníkom ABC a BXY som
zámerne nenakreslil aby bol obrázok viac prehľadný. Lepšie je si ich len
predstaviť.

[^1]: O obvodovom a stredovom uhle sa môžete viac dozvedieť v tomto
    článku , hlavne v 2. príklade.
",7
8e24a87fe6d8ae30,kms,"Potom, čo Kubko úspešne zdolal príšeru, ostáva mu len jediné. Musí zadať
do trezora s drahokamom správny kód -- postupnosť čísel. Aby sa trezor
odomkol, musia medzi zadávanými číslami platiť správne nerovnosti.

Majme ľubovoľnú postupnosť kladných reálnych čísel
$a_0,\ a_1,\ a_2,\ \dots$ Dokážte, že nerovnosť
$$1 + a_n > a_{n-1}\left(1+\frac1n\right)$$ platí pre nekonečne veľa
kladných celých čísel $n$.
","Pri takomto type úloh sa nám celkom ponúka to dokázať sporom -- budeme
predpokladať, že nerovností typu $>$ je v danej postupnosti iba konečný
počet. Jediný predpoklad, ktorý v úlohe máme, je, že sa jedná o
postupnosť kladných čísel, preto jediný spor, ktorý môžeme dostať je, že
v postupnosti (v prípade platnosti opačného tvrdenia k zadaniu) budú
nekladné čísla.

Ak je iba konečný počet nerovností $>$, potom určite existuje nejaká,
ktorá je -- t. j. existuje také $k$, že pre všetky $n>k$ platí
$$\begin{equation}
    \label{zaklad}
    a_n+1\le a_{n-1}(1+\tfrac{1}{n}).
\end{equation}$$ Dokážeme, že potom existuje také $l$, že $a_{l} \le 0$.
Odteraz, keď budeme niečo hovoriť o premennej $n$, tak budeme hovoriť
iba o tých $n$, ktoré sú väčšie ako $k$.

Keď niečo chceme dokázať, často sa nám oplatí -- ak nám to daná úloha
ponúka -- uvažovať najhorší možný prípad, aký pre nás môže nastať. Ak
dokážeme, že tvrdenie je splnené pre najhorší prípad a zároveň že daný
prípad je naozaj *najhorší* v zmysle platnosti nášho tvrdenia [^1], tak
sme vyhrali.

Intuitívne, najhorší prípad, aký môže nastať, je, keď pre všetky $n$
nastáva v nerovnosti [\[zaklad\]](#zaklad){reference-type=""eqref""
reference=""zaklad""} rovnosť. Pretože potom jednotlivé $a_i$ budú , a
teda sa najviac budú brániť nekladnosti. Toto samozrejme musíme dokázať
nejako poriadne, lebo intuícia môže často klamať. Ukážeme to nasledovne:

Nech $B=\{b_i\}_{i=k}^\infty$ a $C=\{c_i\}_{i=k}^\infty$ sú také
postupnosti, že $b_k=c_k>0$ a pre obe postupnosti platí
[\[zaklad\]](#zaklad){reference-type=""eqref"" reference=""zaklad""}, avšak
pre postupnosť $B$ sú všetky nerovnosti dosahované s rovnosťou. Ukážeme,
že potom $\forall n>k$ platí $c_n\le b_n$. Opäť sporom, predpokladajme,
že existuje také $m$, pre ktoré $c_m > b_m$ a nech toto $m$ je najmenšie
možné s danou vlastnosťou (kombinácia sporu a extremálneho princípu je
opäť veľmi silný a spoľahlivý dôkazový postup). Potom, vďaka
[\[zaklad\]](#zaklad){reference-type=""eqref"" reference=""zaklad""} môžeme
písať: $$\begin{equation*}
    c_{m-1}(1+\tfrac{1}{m})-1\ge c_m > b_m = b_{m-1}(1+\tfrac{1}{m})-1.
\end{equation*}$$ Keď sa pozrieme na krajné strany série nerovností, tak
po použití jednoduchých ekvivalentných úprav dostávame
$c_{m-1}>b_{m-1}$, čo je spor s tým, že $m$ bolo najmenšie číslo s
platnosťou danej nerovnosti.

Stačí nám teda ukážať, že v postupnosti $B$ existuje nekladné číslo.
Vyjadrime si teraz člen $b_n$ len pomocou $b_k$: [^2] $$\begin{align*}
b_n &= b_{n-1}\frac{n+1}{n}-1=\left(b_{n-2}\frac{n}{n-1}-1\right)\frac{n+1}{n}-1=b_{n-2}\frac{n+1}{n-1}-\frac{n+1}{n}-\frac{n+1}{n+1}=\\&=\left(b_{n-3}\frac{n-1}{n-2}-1\right)\frac{n+1}{n-1}-\frac{n+1}{n}-\frac{n+1}{n+1}=b_{n-3}\frac{n+1}{n-2}-\frac{n+1}{n-1}-\frac{n+1}{n}-\frac{n+1}{n+1}= \dots \\ \dots &= b_k\frac{n+1}{k+1}-\sum_{i=k+2}^{n+1} \frac{n+1}{i}.
\end{align*}$$

Sledujme teraz rozdiel $b_{n}$ a $b_{n-1}$: $$\begin{align*}
b_n-b_{n-1}&=b_k\frac{n+1}{k+1}-\sum_{i=k+2}^{n+1} \frac{n+1}{i} -b_k\frac{n}{k+1}+\sum_{i=k+2}^{n} \frac{n}{i} = \frac{b_k}{k+1}-1-\sum_{i=k+2}^{n} \frac{1}{i}=\frac{b_k}{k+1}-1+\sum_{i=1}^{k+1} \frac{1}{i}-\sum_{i=1}^{n} \frac{1}{i}.
\end{align*}$$

Postupnosť $S=\{\sum_{i=1}^{n} \frac{1}{i}\}_{i=1}^\infty$ sa nazýva
*harmonický rad* a existuje nespočetné množstvo elegantných, aj
neelegantných dôkazov, že táto postupnosť diverguje, t. j., intuitívne
povedané, že členy postupnosti $S$ rastú s rastúcim $n$ nad všetky medze
až do samého neba. Trochu formálnejšie:
$\underset{n \xrightarrow{}\infty}{lim} \sum_{i=1}^{n} \frac{1}{i}= +\infty$,
alebo, kto nevie čo je limita, tak pre všetky $c \in \mathbb{R}$
existuje také $n_0 \in \mathbb{N}$, že pre všetky $n>n_0$:
$\sum_{i=1}^{n} \frac{1}{i} > c$.

My si ukážeme jeden z nich (asi najznámejší). [^3] Myšlienku si ukážeme
na ôsmom člene postupnosti: $$\begin{align*}
&1+\tfrac{1}{2}+\tfrac{1}{3}+\tfrac{1}{4}+\tfrac{1}{5}+\tfrac{1}{6}+\tfrac{1}{7}+\tfrac{1}{8}>\\&1+\tfrac{1}{2}+\tfrac{1}{4}+\tfrac{1}{4}+\tfrac{1}{8}+\tfrac{1}{8}+\tfrac{1}{8}+\tfrac{1}{8}=1+1/2+1/2+1/2=\tfrac{3+2}{2}.     
\end{align*}$$ Vo všeobecnosti (ľahko možno uvidieť):
$$\begin{equation*}
1+\tfrac{1}{2}+\tfrac{1}{3}+\dots+\tfrac{1}{2^m}>\tfrac{m+2}{2}. 
\end{equation*}$$ Keďže postupnosť $S$ je rastúca, tak touto hodnotou sú
ohraničené aj všetky ďalšie členy $S$ po nasledujúcu mocninu dvojky.
Vidíme teda, že postupnosť rastie nad všetky medze.

Vrátiac sa späť k našej úlohe, ukázali sme, že rozdiel
$b_n-b_{n-1}=\frac{b_k}{k+1}-1+\sum_{i=1}^{k+1} \frac{1}{i}-\sum_{i=1}^{n} \frac{1}{i}$
(kde prvé tri členy sú iba konštanta) bude klesať a klesať, až raz bude
určite záporný a aj potom bude stále len klesať a klesať. To je ale
rozdiel dvoch po sebe idúcich členov postupnosti $B$. Teda postupnosť
$B$, bez ohľadu na veľkosť $b_0$, raz padne pod nulu. Teda aj postupnosť
$C$, čo je len posunutá postupnosť $A$, raz padne pod nulu, čo je spor s
tým, že naša postupnosť je nezáporná. A to je koniec.

[^1]: Formálne, nech $P$ je predpoklad našej úlohy, nech $B$ je nejaký
    prípad a nech pre všetky možné prípady $C$ platí
    $(P\Rightarrow{B})\Rightarrow{C}$. Potom
    $(P\Rightarrow{B})\Rightarrow{(P\Rightarrow{C})}$.

[^2]: Pre tých, čo nepoznajú ten zvláštny symbol, ktorý sa nachádza na
    konci nasledujúceho odvodzovania, odporúčam:
    https://cs.wikipedia.org/wiki/Sumace

[^3]: https://cs.wikipedia.org/wiki/Harmonick%C3%A1\_%C5%99ada
",9
40217f2b560cdb36,kms,"Bádateľ Kubko sa dopočul, že v Afrike sa nachádza veľmi vzácny drahokam.
Stopy po jeho polohe sú zašifrované do čísel $p$ a $k$. Z nich má na
základe tajnej formuly zistiť jeho polohu. Bojí sa však, že mu vyjde
viacero miest. Upokojte ho tým, že miesto je najviac jedno.

Nech $p$ a $k$ sú kladné celé čísla také, že $p$ je prvočíslo a $k>1$.
Dokážte, že existuje najviac jedna dvojica $(x,y)$ kladných celých
čísel, pre ktorú platí $x^k+px=y^k$.
","Dôkaz spravíme ako z rozprávky: tri krát spravíme veľmi podobný postup a
na tretí krát nám to dá vytúžený výsledok. Tri krát si preznačíme
premenné, s takto označenými premennými si niečo dokážeme -- náš cieľ je
vyjadriť $p$ ako výraz iba jednej premennej, a nie dvoch.

$(1):$ Označme $y=x+z$ pre nejaké prirodzené $z$. Ukážeme, že
$z \mid x$. Upravme si našu rovnicu do nasledujúceho tvaru.

$$\begin{equation*}
\begin{split}
    x^k+px&=y^k, \\
     x^k+px&=(x+z)^k, \\
      px &=(x+z)^k- x^k, \\
      px &=(x+z-x)((x+z)^{k-1} + (x+z)^{k-2}x + \dots + x^{k-1}), \\
      x &=\frac{z((x+z)^{k-1} + (x+z)^{k-2}x + \dots + x^{k-1})}{p}. 
\end{split}
\end{equation*}$$

Teraz sú dve možnosti, buď $p \mid z$ alebo
$p \mid (x+z)^{k-1} + (x+z)^{k-2}x + \dots + x^{k-1}$.

Ak $p \mid z$, potom ale
$$\frac{z((x+z)^{k-1} + (x+z)^{k-2}x + \dots + x^{k-1})}{p}\geq(x+z)^{k-1} + (x+z)^{k-2}x + \dots + x^{k-1}>x$$
pre $k>1$, a teda riešenie neexistuje. Nutne teda
$p \mid (x+z)^{k-1} + (x+z)^{k-2}x + \dots + x^{k-1}$, no ale keďže
$$x=z\frac{((x+z)^{k-1} + (x+z)^{k-2}x + \dots + x^{k-1})}{p},$$
dostávame $z \mid x$.

$(2):$ Označme $x=zh$ pre nejaké prirodzené $h$. Ukážeme, že
$h=z^{k-1}$. Upravme si pôvodnú rovnicu do nasledujúceho tvaru:

$$\begin{equation*}
\begin{split}
    x^k+px&=y^k, \\
     (zh)^k+pzh&=(zh+z)^k, \\
      ph &=z^{k-1}((h+1)^k-h^k). \\
   \end{split}
\end{equation*}$$

Teraz $h$ je nesúdeliteľné s $((h+1)^k-h^k)$, lebo ak by nejaké
prvočíslo $q$ delilo obe čísla, tak $q$ delí aj $(h+1)^k$, takže
$q \mid (h+1)$, pričom $q \mid h$, čo nemôže zároveň. Preto nutne
$h \mid z^{k-1}$. Platí dokonca $h=z^{k-1}$, pretože po vydelení $h$
dostaneme výraz $$p=\frac{z^{k-1}}{h}((h+1)^k-h^k).$$ Keďže ale $p$ je
súčin dvoch čísel, jedno z nich musí byť $1$, čo ale nutne musí byť prvý
člen, a teda $h=z^{k-1}$.

$(3):$ Konečne, môžeme značiť $x=z^k$, čo keď dosadíme do pôvodnej
rovnice dostaneme

$$\begin{equation*}
\begin{split}
    x^k+px&=y^k, \\
    (z^k)^k+pz^k&=(x+z)^k,\\
     z^{k^2}+pz^k&=(z^k+z)^k,\\
     p&=\frac{(z^k+z)^k-z^{k^2}}{z^k}=z^{k^2-k}+ \dots + 1.\\
    \end{split}
\end{equation*}$$ V čitateli sú po roznásobení všetky mocniny $z$-ka
aspoň na $k$-tu, takže výraz na pravej strane je polynóm premennej $z$
stupňa najviac $k^2-k>0$ so všetkými koeficientami kladnými (sú rovné
príslušným členom binomického rozvoja). Teraz príde tá hlavná myšlienka:
také $z$ môže existovať pre dané $p$ maximálne jedno, pretože takýto
polynóm je rýdzo rastúca funkcia na kladných číslach. To znamená, že
zvýšením $z$ zvýšim aj hodnotu polynómu a teda môže nadobúdať hodnotu
$p$ maximálne raz (v kladných číslach).

No nie je to pekný happy end rozprávky?
",7
1a09599388f794bb,kms,"Vzhľadom na nudný charakter obliehania nebolo prekvapením, že sedláci v
meste sa začali nudiť. Aby sa predišlo zbytočným problémom s
obyvateľstvom, vydala kráľovná v mene latinského úslovia panem et
circenses nový kráľovský dekrét, ktorý prikazoval sedlákom hrať sa vo
dvojiciach nasledovnú hru. A tak sa sedláci začali povinne hrať
nasledovnú hru:

Sedlák 1 nakreslí na mapu $2019$ miest a $n$ ciest, pričom každá cesta
spája dve rôzne mestá a každé dve mestá sú spojené najviac jednou
cestou. Potom hrá so sedlákom 2 hru, v ktorej na striedačku mažú mestá z
mapy spolu s cestami, ktoré z nich vychádzajú. Prvé mesto maže sedlák 1.
Hra končí, keď ostanú na mape len dve mestá. Pokiaľ sú spojené cestou,
vyhrá sedlák 2, inak vyhrá sedlák 1. Nájdite najmenšie celé číslo $n$,
pre ktoré má sedlák 2 víťaznú stratégiu.
","Pri hľadaní víťazných stratégií často tvoríme stratégie tak, že reagujú
na ťah súpera. Keď chceme nájsť najmenšie $n$, pre ktoré sedlák 2 vie
vyhrať, musíme dokázať, že pre všetky menšie $n$ vie vyhrať sedlák 1.
Pozrime sa teda najprv na jeho stratégiu.

Hlavnou myšlienkou stratégie pre sedláka 1 bude, že si mestá budeme
chcieť rozdeliť do dvojíc, pričom dve mestá v dvojici nikdy nebudú
spojené cestou. Sedlák 1 sa bude usilovať o to, aby na konci hry ostala
práve jedna z takýchto nespojených dvojíc, čím vyhrá. Na začiatku sedlák
1 zmaže niektoré mesto, čím ostane párny počet miest. Potom vždy zmaže
druhé mesto v dvojici, z ktorej v predchádzajúcom ťahu zmazal mesto
sedlák 2. Sedlák 1 je ten, kto tvorí mapu, a teda môže nakresliť všetky
cesty okrem ciest medzi svojimi vybranými $1009$ dvojicami miest.

Všetkých dvojíc miest je $\binom{2019}{2} = \frac{2019 \cdot 2018}{2}$,
pričom $\binom{2019}{2}$ je kombinačné číslo, ktoré nám vyjadruje, koľko
existuje dvojíc z $2019$ prvkov. Sedlákovi 1 stačí vynechať $1009$ z
nich. Ak teda $n \leq \binom{2019}{2}-1009$, sedlák 1 má víťaznú
stratégiu, ktorá funguje presne takto:

1.  Sedlák 1 si na začiatku popáruje mestá do $1009$ dvojíc, jedno
    ostane nespárované.

2.  Medzi všetky dvojice miest okrem týchto $1009$ párov pridá cestu,
    čím vznikne $\binom{2019}{2}-1009$ ciest. Ak je $n$ menšie, tak
    nejaké cesty nepridá, na stratégiu to nemá vplyv.

3.  V prvom ťahu sedlák 1 zmaže nespárované mesto.

4.  V každom ďalšom ťahu zmaže sedlák 1 mesto, ktoré je vo dvojici s
    mestom, ktoré práve zmazal sedlák 2. V každej dvojici po sebe
    idúcich ťahov (najskôr sedlák 2 a potom sedlák 1) zmizne jedna
    dvojica miest.

5.  Keď už budú existovať iba $2$ mestá, je to jedna z dvojíc, ktorú si
    sedlák 1 zvolil na začiatku, teda nie sú spojené cestou, čiže sedlák
    1 vyhral.

Pozrime sa teraz na prípad, kedy $n \geq \binom{2019}{2}-1008$. To už
máme cesty takmer medzi každou dvojicou miest. Presnejšie, existuje
najviac $1008$ dvojíc miest, ktoré nie sú spojené. Všimnime si, že
sedlák 1 má $1009$ ťahov a sedlák 2 má $1008$ ťahov (aby nakoniec ostali
práve dve mestá). Sedlák 2 vie teda (nezávisle na ťahoch sedláka 1) v
každom svojom ťahu zmazať jedno mesto z niektorej nespojenej dvojice. Ak
už z každej nespojenej dvojice zmazal aspoň jedno mesto, ďalšie ťahy
môže robiť ľubovoľne (napríklad ak $n$ je ešte väčšie alebo nejaké mesto
patrilo do viacerých dvojíc atď.). V každom prípade z každej dvojice
pôvodne nespojených miest bolo aspoň jedno mesto zmazané, a teda dvojica
miest, ktorá ostala na konci, je nutne spojená cestou a sedlák 2 vyhral.

Ukázali sme, že najmenšie $n$, pre ktoré ma sedlák 2 víťaznú stratégiu,
je $\binom{2019}{2}-1008=2018 \cdot 1009 +1$.

### Poznámky opravovateľa

Mnohí z vás si poriadne neuvedomili, čo všetko zadanie úlohy požadovalo.
Keďže máme hľadať najmenšie celé $n$ spĺňajúce danú podmienku, musíme
ukázať, že pre všetky menšie $n$ má víťaznú stratégiu sedlák 1, zatiaľ
čo pre nájdené $n$ má víťaznú stratégiu sedlák 2. Keď ukazujeme, že
niektorý sedlák má víťaznú stratégiu, musí táto stratégia fungovať bez
ohľadu na to, čo robí druhý sedlák.

Mnohé riešenia postupovali nesprávne tak, že našli nejaké rozmiestnenie
ciest (väčšinou sa zvolilo $1010$ miest, ktoré sa pospájali všetky
navzájom a ešte sa napojili na všetky zvyšné mestá, čím vzniklo
$\binom{1010}{2}+1010 \cdot 1009$ ciest, asi o štvrtinu menej ako
$n=\binom{2019}{2}-1008$) a o tomto rozmiestnení ukázali, že ak doň
pridáme ľubovoľnú ďalšiu cestu, sedlák 2 vyhrá. To však nie je správne,
pretože sedlák 1 môže cesty nakresliť úplne inak (ako môžete vidieť v
riešení) a vyhrať aj pri ešte vyššom počte ciest.
",6
ee890cefec466894,kms,"Keď Kubko pristál v Tokiu, bol ohúrený. Všade okolo videl pokémonov, a
to dokonca aj takých, o ktorých ani samotný Jožo nepočul. Nedávny
rozmach pokémonov dospel až do štádia, keď pre každé kladné celé číslo
existoval práve jeden pokémon. Dokonca, sa medzi pokémonmi rozmohol
špeciálny druh evolúcie, v ktorom sa z dvoch pokémonov stane jeden nový.
V starom chráme našiel Kubko o tejto evolúcii nasledovné zápisky:

1.  $a \otimes a = a + 2$,

2.  $a \otimes b = b \otimes a$,

3.  $\dfrac{a \otimes (a+b)}{a \otimes b} = \dfrac{a+b}{b}$.

Rozlúštil, že $a \otimes b$ značí číslo pokémona, ktorého dostaneme
spojením pokémonov s číslami $a$, $b$. V zápiskoch sa teda píše:

1.  Keď spojíme dvoch pokémonov s rovnakým číslom, výsledkom je pokémon
    s číslom o $2$ väčším.

2.  Pri spájaní dvoch pokémonov nezáleží na poradí, v ktorom ich
    spájame.

3.  Pre ľubovoľné kladné celé čísla $a$, $b$ platí: Ak zoberieme číslo
    pokémona vzniknutého spojením pokémonov s číslami $a$, $a+b$ a
    vydelíme ho číslom pokémona vzniknutého spokením pokémonov $a$, $b$,
    dostaneme rovnaké (racionálne) číslo ako $(a+b)/b$.

Pokémona s akým číslom dostaneme, ak spojíme pokémonov Wartortle (číslo
$8$) a Charmeleon (číslo $5$)?
","Nachádzame sa v situácii, kedy máme nejakých dvoch pokémonov a pravidlá,
ktoré platia pre ich spájanie. Musíme sa nejak posunúť ďalej, a keďže
máme len tieto pravidlá, ktoré vieme aplikovať na ľubovoľných pokémonov
(prirodzené čísla), tak ich vyskúšame na tých našich.[^1] Prvé nám
nepomôže, nemáme 2 rovnakých pokémonov. Druhé nám tiež nepomôže, keď sa
chceme niekam posunúť, tak nám ostáva použiť tretie, t. j.
$$\dfrac{a \otimes (a+b)}{a \otimes b} = \dfrac{a+b}{b}.$$

Naši pokémoni majú čísla $8$ a $5$. Kebyže si dosadíme $a=8$, $b=5$, tak
v čitateli nám vyjde $8\otimes (8+5)$, teda táto hodnota je závislá od
spojenia pokémonov $8$ a $13$, a takto by sme pokračovali do nekonečna
(keďže sa nám budú čísla pokémonov, ktorých hodnotu chceme zistiť, stále
zvyšovať). Zvolíme teda inú taktiku a posnažíme sa dostať v čitateli
$8\otimes 5$, resp. $5\otimes 8$, keďže nezáleží na poradí. Dosadíme si
$a=5$, $b=3$ a skutočne nám vyjde nasledovný tvar
$$\dfrac{5 \otimes (5+3)}{5 \otimes 3} = \dfrac{5 \otimes 8}{5 \otimes 3} = \dfrac{5+3}{3}.$$

Výborne! Z tohoto si vieme vyjadriť hodnotu $5 \otimes 8$, ibaže tá je
závislá od hodnoty $5\otimes 3$:
$$5\otimes 8 = (5\otimes 3)\cdot \dfrac{5+3}{3}.$$

Tak pre pokémonov $5$ a $3$ spravíme rovnaký postup ako pri $5$ a $8$ a
takto budeme pokračovať dovtedy, kým nebudeme vedieť použiť nejaké iné
pravidlo, ktoré nám bude vedieť povedať priamo hodnotu evolúcie,
$$\dfrac{3 \otimes (3+2)}{3 \otimes 2} = \dfrac{3 \otimes 5}{3 \otimes 2} = \dfrac{3+2}{2}.$$

Tieto kroky spravíme aj pre $3\otimes 2$:
$$\dfrac{2 \otimes (2+1)}{2 \otimes 1} = \dfrac{2 \otimes 3}{2 \otimes 1} = \dfrac{2+1}{1}.$$

Následne dostaneme $2\otimes 1$ a takúto situáciu:
$$\dfrac{1 \otimes (1+1)}{1 \otimes 1} = \dfrac{1 \otimes 2}{1\otimes 1} = \dfrac{1+1}{1}.$$

Čo je výhra, lebo na $1\otimes 1$ už vieme využiť prvé pravidlo
evolúcie, $a\otimes a = a+2$, teda $1\otimes 1 = 1+2 = 3$ a môžeme
veselo dosádzať. Hodnotu 3 si dosadíme za $1\otimes 1$, z výsledku
dostaneme hodnotu $1\otimes 2$ ktorú zas dosadíme do predošlého kroku a
takto sa dostaneme až k výsledku.
$$\dfrac{1 \otimes 2}{3} = \dfrac{2}{1}\text{, teda }1\otimes 2 = \dfrac{2\cdot3}{1} = 6.$$

Toto bude samozrejme platiť aj pre $2\otimes 1$, keďže nezáleží na
poradí spájania. Pokračujeme ďalej s touto hodnotou, $$\begin{align*}
\dfrac{2 \otimes 3}{2 \otimes 1} = \dfrac{2 \otimes 3}{6} = \dfrac{2+1}{1} = 3,&\qquad\text{teda } 2\otimes 3 = 6\cdot 3 = 18,\\
\dfrac{3 \otimes 5}{3 \otimes 2} = \dfrac{3 \otimes 5}{18} = \dfrac{3+2}{2} = \dfrac{5}{2},&\qquad\text{teda } 3\otimes 5 = 18\cdot \dfrac{5}{2} = 45,\\
\dfrac{5 \otimes 8}{5 \otimes 3} = \dfrac{5 \otimes 8}{45} = \dfrac{5+3}{3} = \dfrac{8}{3},&\qquad\text{teda } 5\otimes 8 = 45\cdot \dfrac{8}{3} = 120.
\end{align*}$$

Dostali sme sa k tomu, čo sme chceli, že spojením pokémonov s číslami
$5$ a $8$ dostaneme pokémona s číslom $120$, teda pokémona s menom
Staryu[^2].

[^1]: Takýto prístup je dobré využiť aj pri iných úlohách, kde máme v
    zadaní podmienku, ktorá má platiť pre všetky čísla (či už
    prirodzené, reálne alebo nejaké iné). Príp. aj v situácii, keď takú
    podmienku objavíme počas riešenia. Keď niečo platí pre všetky čísla,
    bude to platiť aj vtedy, keď si dosadíme konkrétne hodnoty. S
    takýmito úvahami sa môžete stretnúť napr. pri funkcionálnych
    rovniciach, kde dosádzanie konkrétnych hodnôt do podmienky je často
    prvým krokom ako si môžete pozrieť napr. v úlohe [Kvalitnejší Mirov
    Seminár](https://kms.sk/ulohy/riesenia/1470/).

[^2]: <https://bulbapedia.bulbagarden.net/wiki/Staryu_(Pok%C3%A9mon)>
",3
17b015cc176caa4f,kms,"Tarzan a snúbenica sa vybrali za kanianskou vešticou, aby im poradila so
svadbou. Tá im povedala, že ich svadba bude krásna, len ak bude spĺňať
veľmi špeciálne podmienky. O počte hostí ($h$), počte chodov ($c$) a
počte svadobných darov ($d$) musí platiť: $$\begin{gather*}
    h + c + d = 47,\\
    h \cdot c = d,
\end{gather*}$$ pričom všetky tri čísla sú kladné a celé. Nájdite všetky
možné hodnoty $(h,\  c,\  d)$ tak, aby Tarzan a snúbenica mali krásnu
svadbu.
","Jeden zo spôsobov ako riešiť sústavu rovníc je vyjadriť si neznámu z
jednej rovnice a dosadiť ju do druhej. Môžeme si všimnúť, že $d$ je v
druhej rovnici vyjadrené ako $$\begin{equation*}
    d = h \cdot c.
\end{equation*}$$ Môžeme ho teda dosadiť do prvej, $$\begin{align*}
    h + c + d &= 47,\\
    h + c + h \cdot c &= 47.
\end{align*}$$ Ak zmeníme poradie členov v rovnici, mohlo by nám to
začať niečo pripomínať, $$\begin{equation*}
    h \cdot c + h + c = 47.
\end{equation*}$$ Ak si však ešte stále nie sme istý, čo by sme s tým
vedeli robiť, môžeme sa pohrať s členmi rovnice a skúsiť niečo
vymyslieť. Na začiatok by sme mohli skúsiť vyňať $h$:
$$\begin{equation*}
    h \cdot (c + 1) + c = 47.
\end{equation*}$$ Teraz si môžeme všimnúť, že ak by sme na obe strany
pripočítali $1$, tak by sme mali dve zátvorky $(c+1)$: $$\begin{align*}
    h \cdot (c + 1) + c &= 47,\\
    h \cdot (c + 1) + c + 1 &= 48.
\end{align*}$$ Toto ďalej upravíme na $$\begin{align*}
    h \cdot (c + 1) + 1 \cdot (c + 1) &= 48,\\
    (h + 1) \cdot (c + 1) &= 48.
\end{align*}$$

Keďže $h$, $c$, $d$ majú byť celé kladné čísla, číslo $48$ máme napísané
v tvare súčinu dvoch prirodzených čísel. Rozložíme si číslo $48$ na jeho
všetky možné súčiny: $$\begin{align*}
    48 &= 1 \cdot 48\\
    &= 2 \cdot 24\\
    &= 3 \cdot 16\\
    &= 4 \cdot 12\\
    &= 6 \cdot 8.
\end{align*}$$

Keďže $h$ a $c$ predstavujú rôzne špeciálne podmienky, možnosti
$$\begin{align*}
    (h + 1, c + 1)&=(2,24) & &\text{a} &
    (h + 1,c + 1)&=(24,2)
\end{align*}$$ považujeme za rôzne. Teraz môžeme jednotivé kombinácie
čísiel dosadiť za zátvorky a dorátať $h$, $c$ a $d$: $$\begin{align*}
    1 \cdot 48 &= 48 &
    (h + 1)&=1 & (c + 1)&=48 &
    h &= 0 & c &= 47 & d &= h \cdot c = 0 \cdot 47 = 0\\
    & & (h + 1)&=48 & (c + 1)&=1 &
    h &= 47 & c &= 0 & d &= h \cdot c = 47 \cdot 0 = 0
\end{align*}$$ Keďže $h$, $c$, $d$ majú byť celé kladné čísla, tak pre
$1 \cdot 48 = 48$ neexistuje riešenie, pre ostatné štyri súčiny budeme
postupovať analogicky. Výsledkom bude osem trojíc hodnôt pre $h$, $c$,
$d$:

  ----- ---- ---- ---- ---- ---- ---- ---- ----
    h+1  2    24   3    16   4    12   6    8
    c+1  24   2    16   3    12   4    8    6
      h  1    23   2    15   3    11   5    7
      c  23   1    15   2    11   3    7    5
      d  23   23   30   30   33   33   35   35
  ----- ---- ---- ---- ---- ---- ---- ---- ----
",2
814282dc8ff41ab9,kms,"Tomáš triedil trojsten bufky, keď si všimol, že dodávateľ na každú zo
$100$ bufiek dopísal identifikačné číselko od $1$ do $100$. Každá
trojsten bufka dostala iné číslo. Avšak niektorých $k$ bufiek už bolo
predaných a tieto Tomáš nenašiel. Je možné bez ohľadu na to, ktoré bufky
boli predané, vybrať zo zvyšných nepredaných bufiek $k$ takých, že súčet
ich čiselok je $100$, ak (a) $k=9$? (b) $k=8$?
","1.  $k=9$: Aby sme ukázali, že to nie je možné, stačí nájsť jeden
    prípad, pre ktorý tvrdenie neplatí. Zvoľme za vybrané čísla hneď
    prvých deväť čísel množiny $\{1, 2, 3,\dots, 100\}$.

    Teda môžeme vyberať z čísel $\{10, 11, 12,\dots, 100\}$. Ak sčítame
    deväť najmenších čísel z tejto množiny, ich súčet bude väčší ako
    $100$. Ak by sme ktorékoľvek z nich nahradili iným (väčším) číslom,
    ich súčet bude ešte väčší. Tým pádom sme našli prípad, pre ktorý
    tvrdenie neplatí. Po predaní $9$ buffiek sa teda môže stať, že už
    nevieme vybrať ďalších $9$ so súčtom $100$.

2.  $k=8$: Chceme vybrať osem čísel, tak aby ich súčet bol $100$. Nad
    úlohou môžeme uvažovať aj ako nad výberom štyroch dvojíc čísel,
    ktoré keď všetky sčítame, tak máme $100$. Hľadajme dvojice čísel,
    ktorých súčet je $1/4$ zo $100$, teda $25$. Takýchto dvojíc je medzi
    číslami od $1$ po $100$ až $12$ a sú to tieto:
    $$\{1,24\},\{2,23\},\{3,22\},\{4,21\},\{5,20\},\{6,19\},\{7,18\},\{8,17\},\{9,16\},\{10,15\},\{11,14\},\{12,13\} .$$
    Keďže máme k dispozícii dvanásť dvojíc a žiadne číslo sa nenachádza
    vo viacerých dvojiciach, aj po odstránení ktorýchkoľvek osem čísel
    $\{1,2,3,\dots,100\}$ nám ešte zostanú minimálne štyri dvojice
    čísel, ktorých súčet je $25$ a teda ich celkový súčet bude $100$. To
    dokazuje, že po predaní $8$ buffiek vieme stále vybrať $8$ buffiek,
    ktorých súčet čísel je $100$.
",3
7c543a04d4c0b584,kms,"Keď sa začalo stmievať, vošiel do típí náčelník Mocný Syseľ v doprovode
dvoch Indiánov. Medzitým, ako Indiáni odťahovali druhého muža k
lokálnemu barberovi, prehovoril náčelník k marlboroughskému šerifovi:
Medzitým sa už vrátili naspäť Indiáni a hodili na zem zvitok s ponukou
lokálneho kaderníctva. V zvitku stálo:

Z hlavy ti vytrhneme pravouhlý trojuholník kože, ktorý má odvesny s
celočíselnými dĺžkami. Navyše platí, že číselné vyjadrenie jeho obsahu a
obvodu je rovnaké. Pomôžte Sgt. Pepperovi nájsť všetky takéto
trojuholníky, nech si môže lepšie vybrať svoj účes podľa najnovšej módy.
","Označme dĺžky odvesien nášho trojuholníka $a,\, b$ a dĺžku prepony ako
$c$. Podľa zadania chceme rovnosť medzi obvodom a obsahom (bez
jednotiek), takže $$\dfrac{ab}{2} = a + b + c,$$ keďže trojuholník je
pravouhlý. Túto vlastnosť vieme tiež použiť na zníženie počtu neznámych.
Platí totiž Pytagorova veta, a tak $c^2 = a^2 + b^2$, čiže
$c = \sqrt{a^2 + b^2}$. Dosadíme do našej rovnosti:
$$\dfrac{ab}{2} = a + b + \sqrt{a^2 + b^2}.$$ Od tohto momentu budeme
daný výraz už len upravovať s cieľom vyjadriť jednu dĺžku pomocou
druhej. Najprv sa zbavíme odmocniny tým, že ju na pravej strane
osamostatníme a následne celú rovnosť umocníme na druhú.
$$\dfrac{ab}{2} - a - b = \sqrt{a^2 + b^2}$$
$$\dfrac{a^2b^2}{4} + a^2 + b^2 - a^2b - ab^2 + 2ab = a^2 + b^2$$
$$\dfrac{a^2b^2}{4} - a^2b - ab^2 + 2ab = 0$$ V poslednom kroku sme
odčítali $(a^2 + b^2)$ od oboch strán. Výsledný výraz má byť rovný nule.
Obsahuje tiež v každom člene $ab$. Keďže sa jedná o strany trojuholníka,
mali by byť kladné, a teda môžeme rovnicu predeliť $ab$.
$$\dfrac{ab}{4} - a - b + 2 = 0$$ $$ab - 4a - 4b + 8 = 0$$
$$a(b - 4) = 4b - 8$$
$$a = \dfrac{4b - 8}{b - 4}= \dfrac{4(b - 4) + 8}{b - 4} = 4 + \dfrac{8}{b - 4}$$
Pri vyjadrení $a$ sme delili výrazom $(b - 4)$. Ľahko overíme, že je
nenulový. Ak by $b = 4$, dostali by sme $a\cdot 0 = 8$, čo isto neplatí.

Na nájdenie konkrétnych $a,\, b$ využijeme fakt, že obe majú byť celé
čísla. Potom vidíme, že číslo $(b - 4)$ musí byť deliteľom $8$.
Deliteľmi $8$ sú $1,\, 2,\, 4,\, 8$ a ich záporné verzie. Pre kladné
delitele dostaneme možné dvojice $(a, b)$:
$(12, 5),\, (8, 6),\, (6,8),\, (5, 12)$. Pre záporné delitele bude $b$
kladné len v prípade $-1,\, -2$, avšak $a$ presne naopak. Keďže sme v
našom postupe umocňovali, mali by sme overiť, či naozaj všetky dané
možnosti vyhovujú zadaniu. Ľahko overíme, že trojuholník $5, 12, 13$ má
obsah aj obvod $30$ a trojuholník $6, 8, 10$ má obvod aj obsah $24$. Iné
riešenia neexistujú.
",5
0f1aecd1696e5bd1,kms,"Kika sedí v lietadle a keďže je zhovorčivá, už stihla vyzistiť
o ostatných pasažieroch nasledovné: V lietadle je $n$ pasažierov,
niektorí sa poznajú (známosti sú vzájomné) a každý pasažier sa cez
niekoľko známostí pozná s ľubovoľným iným. Ešte si všimla, že keď
rozdelíme pasažierov na ľubovoľné dve neprázdne skupiny, tak určite
aspoň v jednej z nich existuje dvojica pasažierov, ktorá sa pozná.
Ukážte, že vieme nájsť aspoň troch ľudí, ktorých vieme postaviť do kruhu
tak, že každý pozná svojich dvoch susedov.
","### Úvod do problematiky

Celkom ťažké na tejto úlohe, obzvlášť pre nových riešiteľov, mohlo byť
uvedomiť si, čo nám vlastne hovorí zadanie a čo vlastne máme v tejto
úlohe spraviť. Pri ďalšom riešení KMS sa so zložitejšími zadaniami úloh
ešte niekoľkokrát stretnete. Preto si ukážeme, ako sa s takýmto zadaním
popasovať.

Zadanie nám opisuje nejakú situáciu, konkrétne ako sa pasažieri v
lietadle poznajú. Dobrým začiatkom je si situáciu nakresliť. Pasažierov
si môžeme zakresliť ako body. Keď sa nejaká dvojica pasažierov pozná,
znázorníme to tak, že príslušné body spojíme čiarou.[^1] Avšak, ako nám
zadanie ďalej opisuje, medzi pasažiermi to nevyzerá len tak hocijako.
Kika zistila nejaké vlastnosti toho, ako sa pasažieri poznajú. Prvou
vlastnosťou je, že každý sa cez niekoľko známostí pozná s ľubovoľným
iným pasažierom. Aby sme sa takto dlho už ďalej nerozpisovali, nazveme
si túto vlastnosť tak, že pasažieri sú *súvislí*. Túto vlastnosť pekne
vidno na obrázkoch -- sú proste súvislé ;). Ďalšou vlastnosťou je, že
nech akokoľvek rozdelíme pasažierov na dve nepráznde skupiny, tak v
aspoň jednej skupine bude dvojica, čo sa pozná. Túto vlastnosť budeme
nazývať *nerozdeliteľnosť*. Takže zadanie nám opisuje nejakých
pasažierov, ktorí sú súvislí a nerozdeliteľní. Tak poďme si nakresliť
niekoľko príkladov takejto situácie.

Pri nachádzaní toho, ako sa pasažieri môžu poznať, narazíme na problém s
nerozdeliteľnosťou. Nie je to totiž vlastnosť, ktorá by bola vidno z
obrázku. Aby sme skontrovali, či naši pasažieri sú skutočne
nerozdeliteľní, tak jedna možnosť je vyskúšať všetky možné rozdelenia na
dve skupiny a overiť, že v každom rozdelení sa niekto v rámci jednej
skupiny pozná. Môže nás ale napadnúť aj iných spôsob, ako
nerozdeliteľnosť zaručiť. Napríklad, ak máme trojicu pasažierov, v rámci
ktorej sa pozná každý s každým. Také trojice sa nachádzajú na obrázkoch
(a) a (b). Taktiež to môžeme dosiahnuť tým, že medzi pasažiermi sa bude
nachádzať skupina nepárneho počtu pasažierov, ktorej členovia sa poznajú
do kolečka. Obrázok (c) je tvorený práve takouto $5$-člennou skupinou.
Na obrázku (d) sa nachádzajú viaceré $7$-členné a aj $11$-členné .

Tým sa dostávame k našej úlohe. Máme totiž ukázať, že existuje skupina
aspoň troch ľudí, ktorých možno postaviť do kruhu tak, že každý pozná
svojich dvoch susedov. To sú presne tie naše , o ktorých sme nedávno
písali. Takéto skupiny ľudí budeme nazývať ako *cykly*. Našou úlohou
teda je ukázať, že medzi pasažiermi existuje cyklus. Môžeme si všimnúť,
že situácie, ktoré sme si načrtli, cykly obsahujú. Čo je ale potrebné si
uvedomiť, našou úlohou nie je vyriešiť zopár konkrétnych prípadov, ale
všetky. Inými slovami, máme ukázať, že ak dostaneme hocikoľko
pasažierov, ktorí sa hocijako poznajú tak, že sú súvislí a
nerozdeliteľní, tak je medzi nimi cyklus. Možností, ako sa pasažieri
môžu poznať je strašne (dokonca nekonečne) veľa a my musíme ukázať, že v
každej je cyklus.

### Samotné riešenie

Keď sa snažíme nájsť nerozdeliteľných pasažierov, tak to vyzerá tak, že
to bez cyklov nejde. Ak si skúsime nakresliť nejakých pasažierov bez
cyklu, tak zistíme, že ich možno rozdeliť na dve skupiny, v rámci
ktorých sa nikto nebude poznať, teda sa nám pokazí nerozdeliteľnosť. Od
týchto našich úvah sa odrazíme a pokúsime sa ich zovšeobecniť. Keď
chceme skúšať nájsť pasažierov bez cyklu, tak vlastne skúšame dôkaz
sporom. To presne aj spravíme. To znamená, že budeme predpokladať, že
máme pasažierov, ktorí sú nerozdeliteľní, súvislí a bez cyklu. A ako
naše úvahy naznačili, pokúsime sa dopracovať ku sporu s
nerozdeliteľnosťou.

Poďme teda skúsiť pasažierov rozdeliť na dve skupiny. Na začiatok
vyberme jedného človeka, nazvime ho Jano a dajme mu číslo $1$. Všetkých
jeho známych očíslujeme číslom $2$. Všetkých známych dvojok očíslujeme
jednotkami, opäť zas všetkých známych jednotiek očíslujeme dvojkami a
takto to striedame ďalej, až kým neočíslujeme všetkých.

Teraz máme pasažierov rozdelených na dve skupiny: na tých s číslom $1$ a
tých s číslom $2$. Čo by sa stalo, ak by sa poznali dvaja ľudia, nazvime
si ich $A$ a $B$, z tej istej skupiny? Pritom, ako sme pasažierov
číslovali, sme sa dostali od Jana k pasažierovi $A$ po nejakej
postupnosti pasažierov a po nejakej inej sme sa dostali k pasažierovi
$B$. V oboch postupnostiach sme používali známosti, v ktorých sa poznali
dvaja ľudia z iných skupín. Preto známosť medzi $A$ a $B$ sme nemohli
použiť. Poďme teraz späť po týchto postupnostiach smerom k Janovi, kým
sa nestrenú v nejakom pasažierovi $C$ (môže to byť aj Jano). Ak by sa
$A$ a $B$ poznali, tak vieme nájsť cyklus: vyberieme sa od pasažiera $A$
po známostiach smerom k $C$, potom od $C$ k $B$ a zakončíme to známosťou
medzi $A$ a $B$. Teda nemôže sa stať, žeby sa dvaja ľudia v rámci jednej
skupiny poznali. To ale dostávame spor s tým, že pasažieri sú
nerozdeliteľní. Preto musí medzi nimi existovať cyklus.

[^1]: Podobné situácie sa v matematike často vyskytujú. Môžu to byť
    napríklad mestá pospájané cestami alebo kamaráti, ktorí niekedy boli
    u seba na návšteve a mnoho iného. Matematika pre prácu s takýmito
    situáciami vyvinula celú teóriu. Ide o teóriu grafov. Ak vás viac
    zaujíma, môžete si o nej prečítať napr. v [Zbierke
    KMS](https://kms.sk/zbierka/).
",2
1419c0756d606a6b,kms,"Po toľkom počítaní sa našej delegácii zatočili hlavy. A ako im rotovali
hlavy, tak im rotovali aj čísla, s ktorými počítali. Najväčší hlavybôľ
však prišiel, keď to zašlo do Bodu, že všetky tieto zrotované čísla boli
násobkami toho pôvodného.

Nech $n\in\mathbb N$. Zoberme si $n$-ciferné číslo
$A = \overline{a_{n-1}\dots a_1a_0}$, ktorého cifry
$a_0,\ a_1,\ \dots,a_{n-1}$ sú nenulové a zároveň nie sú všetky rovnaké.
Označme ďalej pre $1\leq k<n$ ako $A_k$ číslo, ktoré vznikne po
zrotovaní cifier $A$ o $k$ pozícii, teda
$A_k  = \overline{a_{n-k-1}\dots a_1a_0a_{n-1}\dots a_{n-k}}.$ Nájdite
všetky $A$ také, že každé $A_k$ je deliteľné číslom $A$.
","Našou úlohou je nájsť všetky čísla $A$, ktoré delia všetky svoje
cyklické rotácie cifier (jednotlivé $A_k$). Predpokladajme, že máme
nejaké také číslo $A$. Toto číslo musí deliť aj číslo, ktoré dostaneme
tak, že jeho prvú cifru presunieme na koniec ($A_1$). Poďme si toto
číslo vyjadriť. Od $A$ musíme odpočítať $(10^{n-1})$-násobok prvej
cifry, vynásobiť ho desiatimi (čo posunie všetky cifry) a cifru, ktorá
bola pôvodne prvá, pripočítať:
$$A \mid (A-10^{n-1}a_{n-1})\cdot 10 + a_{n-1}.$$

Deliteľnosť znamená, že pravá strana je $k$-násobkom ľavej strany pre
nejaké celé číslo $k$ (nesúvisí s $k$, ktorými zadanie indexuje $A_k$):
$$\begin{align*}
    kA &= (A-10^{n-1}a_{n-1})\cdot 10 + a_{n-1},\\
    kA &= 10A - 10^n a_{n-1} + a_{n-1},\\
    (10-k)A &= a_{n-1}(10^n-1).
\end{align*}$$

Pravá strana je zrejme kladná, takže aj ľavá musí byť. Aj číslo $k$ musí
byť kladné a musí preto platiť $1 \leq k \leq 9$, čiže aj
$1 \leq 10 - k \leq 9$. Pozrime sa teraz na všetky možné hodnoty
činiteľa $(10 - k)$ na ľavej strane rovnosti: $$\begin{align*}
10-k &= 1 & A &= \frac{a_{n-1} \cdot (10^n-1)}{1} = a_{n-1} \cdot 999\dots9 \\
10-k &= 2 & A &= \frac{a_{n-1} \cdot (10^n-1)}{2} = \frac{a_{n-1}}{2} \cdot 999\dots9 \\
10-k &= 3 & A &= \frac{a_{n-1} \cdot (10^n-1)}{3} = a_{n-1} \cdot 333\dots3 \\
10-k &= 4 & A &= \frac{a_{n-1} \cdot (10^n-1)}{4} = \frac{a_{n-1}}{4} \cdot 999\dots9 \\
10-k &= 5 & A &= \frac{a_{n-1} \cdot (10^n-1)}{5} =\frac{a_{n-1}}{5} \cdot 999\dots9 \\
10-k &= 6 & A &= \frac{a_{n-1} \cdot (10^n-1)}{6} = \frac{a_{n-1}}{2} \cdot 333\dots3 \\
10-k &= 7 & &\textrm{necháme si na neskôr} \\
10-k &= 8 & A &= \frac{a_{n-1} \cdot (10^n-1)}{8} = \frac{a_{n-1}}{8} \cdot 999\dots9 \\
10-k &= 9 & A &= \frac{a_{n-1} \cdot (10^n-1)}{9} = a_{n-1} \cdot 111\dots1
\end{align*}$$

Z týchto prípadov okrem $10 - k = 7$ nevieme získať žiadne riešenie
našej úlohy, pretože $A$ musí byť násobkom čísla so samými rovnakými
ciframi, ale taký násobok bude tiež mať všetky cifry rovnaké, čo nám
nevyhovuje, alebo bude mať cifier viac, ale číslo $A$ musí mať presne
toľko cifier, koľko je devín, trojok či jednotiek (ich počet je $n$).
Všetky zlomky v tabuľke typu $\frac{a_{n-1}}{i}$ sú pritom naozaj celé
čísla, pretože príslušné $i$ sú s číslami so samými rovnakými ciframi v
tom istom riadku nesúdeliteľné.

Preskúmajme napokon jediný ostávajúci prípad $10 - k = 7$. Má platiť
$$7A = a_{n-1}(10^n-1).$$ Ľavá strana je násobkom $7$, teda aj pravá
musí byť. Ak by $a_{n-1} = 7$ (je to len jedna cifra), tak by sme mali
$A = (10^n-1) = 999\dots9$, čo nám nevyhovuje. Preto musí byť siedmimi
deliteľné $10^n-1$. Keď si vypíšeme zvyšky $10^n$ po delení $7$,
dostaneme $1, 3, 2, 6, 4, 5, 1, 3, \dots$ a ďalej sa budú cyklicky
opakovať, pretože každý zvyšok je jednoznačne určený predošlým. Musí
teda platiť $n = 6m$. V tom prípade máme $$\begin{align*}
    7A &= a_{n-1}(10^n-1), \\
    A &= a_{n-1} \cdot 142857142857\dots142857.
\end{align*}$$

Máme číslo, v ktorom sa opakuje perióda cifier $142857$. Násobky takého
čísla vyzerajú tak, že sa opakuje jedna z periód
$142857, 285714, 428571, 571428, 714285, 857142$ (ďalším je už
$999999$). Ak by sme za $a_{n-1}$ vzali čokoľvek väčšie ako $1$, číslo
$A$ by obsahovalo cifru $1$, ale by ňou nezačínalo. Teda cyklická
rotácia s jednotkou na začiatku by bola menšia ako $A$, takže by ju $A$
nedelilo. Musí totiž stále platiť, že $A$ má $n$ cifier, takže
$a_{n-1} > 7$ nepripadá do úvahy.

Máme teda $$A = \frac{10^{6m}-1}{7} = 142857142857\dots142857,$$ kde
postupnosť $142857$ sa opakuje $m$ krát, $m \in \mathbb{N}$.

Všetky takéto čísla sú riešením našej úlohy, pretože cyklické posuny
$142857$ sú práve uvedené násobky ($142857$, $285714$, $428571$,
$571428$, $714285$, $857142$) a pre čísla s $m$ opakovaniami tejto
periódy to platí tiež, pretože cyklické posúvanie cifier v celom dlhšom
čísle je to isté, ako cyklické posúvanie jeho cifier v rámci
jednotlivých šestíc. Ak napríklad číslo $X$ vzniklo cyklickým posunom
$142857$, potom číslo $\overline{XXXXX}$ vzniklo cyklickým posunom
celého zväzku päť po sebe idúcich čísel $142857$. Z toho aj vyplýva, že
cyklické posuny týchto dlhších sekvencií sú násobkami pôvodnej
sekvencie, nakoľko jednotlivé šestice cifier sú na sebe nezávislé --
nedochádza k žiadnym prenosom/zvyškom medzi nimi. Inak povedané, keď
máme $a \cdot 142857 = X$, tak
$a \cdot 142857142857\dots 142857 = \overline{XX\dots X}$, kde $X$ je
príslušná postupnosť $6$ cifier.
",9
407e9cc68f7adc71,kms,"Kika si kúpila poncho v tvare lichobežníka. Na lichobežníku $ABCD$ so
základňami $AB$ a $CD$ ležia na uhlopriečkach $AC$ a $BD$ po rade body
$P$, $Q$ tak, že platí $|\sphericalangle APD|$ =
$|\sphericalangle BQC|$. Ukažte, že platí $|\sphericalangle AQD|$ =
$|\sphericalangle BPC|$.
","Skúsme sa na začiatok úlohy odraziť od toho, čo vieme. Zo zadania platí:
$|\sphericalangle APD| = |\sphericalangle BQC|$. Vieme tiež ľahko
odvodiť, že $|\sphericalangle DPC| = |\sphericalangle DQC|$, keďže ide o
susedné uhly s uhlami zo zadania.

Keď sa pozrieme na trojuholníky $DPC$ a $DQC$, zistíme, že majú rovnakú
základňu $DC$ a aj rovnakú veľkosť uhla oproti základni, teda pri
vrcholoch $P$ a $Q$. Mali by sme spozornieť a uvedomiť si, čo nám to
napovedá. Konkrétne to, že bodom $P$, $Q$, $C$, $D$ vieme opísať
kružnicu a tieto dva uhly sú jej obvodovými uhlami (prislúchajúce
základni $DC$).

Štvoruholníku $PQCD$ sme vedeli opísať kružnicu a teda je tetivový.
Nezabudnime, že pre tetivový štvoruholník platí, že súčet jeho
protiľahlých uhlov je $180^\circ$. Keďže základne lichobežníka $AB$ a
$DC$ sú rovnobežné, vieme, že vďaka striedavosti uhlov platí
$|\sphericalangle BAC| = |\sphericalangle ACD|$. Rovnako platí
$|\sphericalangle ABD| = |\sphericalangle BDC|$.

Z toho, že štvoruholník $PQCD$ je tetivový vieme, že
$|\sphericalangle PQD| = |\sphericalangle ACD|$.

Teraz ukážeme, že aj štvoruholník $ABQP$ je tetivový. Chceli by sme, aby
platilo $|\sphericalangle CAB| + |\sphericalangle BQP| = 180^\circ$.
$|\sphericalangle BQP|$ môžeme vyjadriť pomocou jeho susedného uhla
$PQD$ ako $180^\circ - |\sphericalangle PQD|$. Veľkosť
$|\sphericalangle PQD|$ a $|\sphericalangle ACD|$ je rovnaká, tiež vďaka
striedavým uhlom, vieme že
$|\sphericalangle PAB| = |\sphericalangle ACD|$ a teda
$|\sphericalangle BQP| = 180^\circ - |\sphericalangle PAB|$. Dokázali
sme, že protiľahlé uhly v štvoruholníku $ABQP$ majú súčet $180^\circ$,
čiže ide o tetivový štvoruholník. Z toho vyplýva, že vieme bodom $A$,
$B$, $P$, $Q$ opísať kružnicu.

Trojuholníky $ABP$ a $ABQ$ majú rovnakú základňu $AB$ a rovnakú veľkosť
uhlov pri vrcholoch P a Q, keďže ide o obvodové uhly. Keďže majú rovnakú
veľkosť, tak majú rovnakú veľkosť aj ich susedné uhly $BPC$ a $AQD$, čo
bolo treba dokázať.
",5
634dc5f6aeba1751,kms,"Po piatich hodinách krkolomného počítania sa David, Lukáš a Teri
potrebovali zbaviť svojich šmirákov, a keďže ešte nemali dosť
rozmýšľania, zahrali sa takúto hru.

Na začiatku má každý hráč v ruke jeden šmirák a pred nimi je kôpka $n$
šmirákov, kde $n$ je kladné celé číslo. Vo svojom ťahu môže hráč pridať
jeden šmirák (ak má nejaký v ruke) do kôpky alebo si z kôpky (ak tam
nejaký je) vziať jeden do ruky. Hráč, ktorý vezme z kôpky posledný
šmirák, vyhráva. Začína David a potom sa striedajú do kruhu postupne s
Lukášom a Teri. Navyše sa Lukáš a Teri spolčili a dohodli sa, že budú
hrať tak, aby vyhral určite niekto z nich. Pre ktoré $n$

- dokáže David vyhrať bez ohľadu na to, ako hrajú Lukáš s Teri?

- David nevie síce zaručene vyhrať, ale vie aspoň zabezpečiť, aby Lukáš
  s Teri nevyhrali po konečnom počte ťahov (teda aby hra trvala
  donekonečna, ak budú Lukáš s Teri hrať optimálne)?

- vedia Lukáš s Teri vždy poraziť Davida?

Ukážte tiež, ako má/majú v danej situácii postupovať.

Po hre (ak niekedy tá hra skončí) si Slováci plánujú pozrieť psami a
mačkami sa hemžiace centrum Blordu.
","Odbime si na začiatok víťazné pozície. Ak bude pred Davidovym ťahom na
kôpke len $1$ šmirák, David ho vezme a vyhrá. To napríklad znamená, že
pre $n = 1$ vyhráva on. Naopak, ak po jeho ťahu budú na kôpke $1$ alebo
$2$ šmiráky, Lukáš si šmirák vezme, a ak na kôpke nejaký ostal, vezme si
ho Teri. Vyhrá teda niekto z nich. Pre jednoduchosť budeme hovoriť, že v
takejto situácií David prehral.

Predchádzajúci odsek nám dáva ešte jedno pozorovanie. Ak pred Davidovým
ťahom sú na kôpke $2$ alebo $3$ šmiráky, David musí šmirák na kôpku
pridať. Inak by na kôpke ostali menej ako tri šmiráky a prehral by.

Čo ďalej? Zatiaľ sme úlohu vyriešili len pre $n = 1$. Po chvíli
rozmýšľania prídeme na to, že pre $n = 2$ David prehrá. Na začiatku musí
šmirák pridať na kôpku a keď Lukáš $1$ šmirák pridá a Teri $1$ odoberie,
budú pred Davidom $3$ šmiráky. Podľa postupu vyššie by mal šmirák na
kôpku pridať, no v ruke žiaden nedrží. Šmirák teda z kôpky odoberie a
prehrá.

Situácia pre $n = 2$ nám čo-to napovedá o situácii pre vyššie počty
šmirákov. Vidíme, že Lukášovi s Teri sa oplatí znížiť počet šmirákov na
kôpke na $2$ alebo $3$ a následne sa pokúsiť Davida obrať o šmiráky na
ruke. Tým by si mohli zaistiť, že vyhrá niekto z nich.

Časť so znižovaním počtu šmirákov na kope je jednoduchá. Ak sú po
Davidovom ťahu na kôpke aspoň $4$ šmiráky, Lukáš aj Teri si po jednom
vezmú. Bez ohľadu na to, čo spravil David, bude pred jeho ďalším ťahom
na kôpke aspoň o $1$ šmirák menej než minule. Keďže na kôpke boli po
Davidovom ťahu aspoň $4$ šmiráky, pred jeho najbližším ťahom budú aspoň
$2$. Najviac po $n - 3$ kolách teda Lukáš s Teri dosiahnu $2$ alebo $3$
šmiráky na kôpke. Ak to bude pred ich ťahom, tak pre $2$ šmiráky rovno
vyhrá jeden z nich. Pre $3$ šmiráky zas vie jeden z nich šmirák pridať a
druhý odobrať, čím dostanú $3$ šmiráky pred Davidovým ťahom. Tu sa
oplatí ešte spomenúť, že to naozaj vedia spraviť. Keďže doteraz šmiráky
len brali, určite má niekto z nich[^1] na ruke šmirák, ktorý na kôpku
môže položiť. Ten druhý šmirák vezme.

Takže vieme, že Lukáš s Teri určite vedia po konečnom počte ťahov
zabezpečiť, že pred Davidovým ťahom sú na kôpke $2$ alebo $3$ šmiráky.
Ľahko si všimneme, že Davida vedia v tomto stave udržiavať ľubovoľne
dlho. Aby David neprehral, musí šmirák na kôpku pridať, čím pred Lukášom
s Teri budú $3$ alebo $4$ šmiráky. V druhom prípade si každý vezme $1$
šmirák a pred Davidom budú $2$. V prvom prípade vie jeden z nich šmirák
na kopu dať a druhý odtiaľ vziať (nie nutne v tomto poradí). Pred
Davidovým ťahom tak budú $3$ šmiráky.

Takže pred Davidovym ťahom budú na kôpke striedavo $2$ a $3$ šmiráky. V
každom ťahu teda musí jeden šmirák z ruky dať na kopu. Keď sa prvýkrát
ocitol v tomto cykle, mal obmedzený počet šmirákov na ruke. Označme
tento počet $d$. Po $d$ ťahoch, v ktorých bol prinútený dať šmirák na
kôpku, mu v ruke žiaden nezostane. Bude si teda musieť jeden z $2$,
resp. $3$, šmirákov zobrať a prehrá. Jedinou jeho nádejou by bolo, ak by
sa mu podarilo prinútiť Lukáša s Teri prerušiť cyklus. Zo $4$ šmirákov
si vedia zobrať dva vždy. Na to, aby si nemohli jeden šmirák zobrať a
druhý šmirák na kôpku priložiť, museli by byť obaja bez šmirákov. To
však nastať nemôže. V každom ťahu doteraz si totiž aspoň jeden z nich
šmirák vzal. Ten, kto si šmirák vzal v minulom kole, ho isto môže v
tomto položiť na kôpku. David teda s prehrou nič nenarobí.

### Odpoveď {#odpoveď .unnumbered}

Pre $n = 1$ vyhráva David tým, že hneď na začiatku zoberie jediný šmirák
z kopy. Pre $n > 1$ vyhrávajú Lukáš s Teri. Ich stratégia sa odvíja od
počtu šmirákov na kope po Davidovom ťahu. Ak sú tam $3$, jeden z nich si
šmirák vezme a druhý šmirák na kôpku dá. Ak sú na kôpke $2$ alebo aspoň
$4$, obaja si šmirák zoberú. Ak je na kôpke $1$ šmirák, vezme si ho
Lukáš a hra skončí.

[^1]: V tomto prípade majú šmiráky dokonca obaja.
",7
5b648d697f5801ae,kms,"Vedúci KMSka idú na sústredko. Ich cesta začala na stanici v Bratislave.
S rukami plnými eráru zistili, že zabudli, kedy im odchádza vlak. Neboli
by to ale vedúci matematického seminára, keby si aspoň jeden z nich
nepamätal čas odchodu vlaku na sústredko pomocou matematickej úlohy.

Vedúci vedia, že v čase, keď odchádza vlak, sú hodinová a minútová
ručička presne oproti sebe na jednej priamke. A vlak na sústredko
odchádza niekedy medzi štrnástou a pätnástou hodinou. Ak sa hodinová
ručička hýbe rovnomerne, kedy odchádza vlak na sústredko?
","V zadaní máme dve informácie o pozíciách ručičiek v čase odchodu vlaku.
Prvá hovorí o tom, že ručičky majú byť oproti sebe, druhá, že hodinová
ručička je niekde medzi dvojkou a trojkou (lebo sme medzi $14$. a $15$.
hodinou). Z toho vieme hneď vyvodiť, že minútová ručička bude niekde
medzi osmičkou a deviatkou. Otázkou zostáva, kde presne?

Povedzme si teraz niečo o hodinách. Minútová spraví za hodinu jedno celé
kolečko. Hodinová prejde z neho $\frac{1}{12}$, čo zodpovedá úseku medzi
dvoma číslami. Môžeme teda povedať, že je $12$-krát pomalšia. Okrem toho
vieme, že presne o štrnástej bola minútová ručička hore na dvanástke,
kým hodinová presne na dvojke.

Dopočítajme teda, kde majú byť pri odchode vlaku. Označme $x$ počet
dielikov -- minút (nemusí byť celé číslo), o koľko bude minútová ručička
za osmičkou. Vieme, že nemôže dôjsť za deviatku, takže $x \leq 5$. Od
druhej hodiny teda ubehne $40 + x$ minút, veľká sa tak od dvojky posunie
o $\frac{40+x}{12}$ dielikov. Na to, aby boli oproti sebe musí byť toto
číslo rovné $x$. Platí tak $$\begin{align*}
    \dfrac{40+x}{12} &= x,\\
    40 + x &= 12 \cdot x,\\
    x &= \dfrac{40}{11} \approx 3{,}636.
\end{align*}$$

Vidíme, že od $14{:}40$ musí ubehnúť $\frac{40}{11}$ minúty, aby boli
ručičky oproti sebe. Vlak tak odchádza
$40+\frac{40}{11} = \frac{480}{11}$ minút po druhej, čo je približne o
$14{:}43{:}38$.
",1
6f8f2a2647bd181c,kms,"Škandál! Z trezoru s prirodzenými číslami v Belgickej národnej banke
zmizli všetky prirodzené čísla $n$ také, pre ktoré možno číslo
$36^n - 6$ zapísať ako súčin aspoň dvoch za sebou idúcich prirodzených
čísel. Za nájdenie každého z nich vypísala banka zaujímavú odmenu.
Pomôžte Jožovi zarobiť slušný balík a nájdite ich všetky! Možno sa
s vami podelí o apanáž.
","Zrejme pre ľubovoľné $4$ po sebe idúce prirodzené čísla platí, že ich
súčin je deliteľný štyrmi. Číslo $36^n-6 = 6(6^{2n-1}-1)$ je zrejme
deliteľné iba dvomi a štyrmi nie. Teda $6(6^{2n-1}-1)$ je súčinom
nanajvýš troch po sebe idúcich prirodzených čísiel. Z nich najviac jedno
je párne.

Teraz sa úloha dala rozdeliť na dve časti, totiž na časť a), kde
predpokladáme, že $36^n-6 = (k+1)k$ pre nejaké prirodzené $k$, a na časť
b), kde $36^n-6 = (k-1)k(k+1)$. Obidve časti sa dali riešiť viacerými
spôsobmi.

### Časť a): súčin troch čísel

V časti a) má platiť $36^n-6 = (k-1)k(k+1)$. Pri riešení rovníc s celými
číslami nám veľmi vedia pomôcť zvyšky po delení. Otázkou je, že zvyšky
po delení ktorým číslom chceme študovať. Dobré je vybrať také číslo, aby
jednotlivé strany rovnosti dávali malé množstvo zvyškov. Na to sa dá
prísť skúšaním rôznych čísel. Môžeme však skúsiť využiť, že číslo $36$
dáva zvyšok $1$ po delení číslami $5$ a $7$, a teda aj $36^n$ bude dávať
zvyšok $1$ po delení piatimi alebo siedmimi.

Pekne z toho vyjdú zvyšky po delení siedmimi. Ľavá strana $36^n - 6$
dáva pre každé prirodzené číslo $n$ zvyšok $2$ po delení siedmimi. Pravá
strana sa dá upraviť na tvar $k^3-k$. Pre $k$ dávajúce zvyšok $0$ až $6$
po delení siedmimi dáva výraz $k^3 - k$ postupne zvyšky $0$, $0$, $6$,
$3$, $4$, $1$, $0$, (rozmyslite si to[^1]). Pretože pravá a ľavá strana
rovnice nemajú nikdy rovnaké zvyšky po delení siedmimi, rovnica
$36^n-6 = (k-1)k(k+1)$ nemá riešenie v prirodzených číslach.

### Časť b): súčin dvoch čísel

Časť b) bola ľahšia. My si ukážeme dva spôsoby, ako sa s ňou dalo
popasovať. Chceme v prirodzených číslach vyriešiť rovnicu
$36^n-6 = (k-1)k$. Na túto rovnicu sa môžeme pozrieť ako kvadratickú
rovnicu $$k^2-k-36^n+6=0$$ s premennou $k$. Aby mala riešenie v celých
číslach, musí byť jej diskriminant druhou mocninou celého čísla,
skrátene povedané *štvorcom* (rozmyslite si). Ten je rovný
$D = 4 \cdot 36^n -23$. Pri bližšom pohľade je len o $23$ menší od
štvorca $4 \cdot 36^n = (2 \cdot 6^n)^2$. Štvorce majú medzi sebou čím
ďalej väčšie rozostupy. Preto, ak chceme, aby $D$ bol štvorcom,
prichádza do úvahy až štvorec $(2 \cdot 6^n - 1)^2$ alebo nejaký menší.
Teda musí platiť $$\begin{align*}
D = 4 \cdot 36^n -23 &\le (2\cdot 6^n-1)^2 = 4\cdot 36^n - 4\cdot  6^n + 1, \\
6^n &\le 6,
\end{align*}$$ čo platí iba pre $n = 1$. Pre $n = 1$ dostaneme kladné
riešenie $k = 6$ a naozaj $36^1 - 6 = 30$ sa dá zapísať ako $5 \cdot 6$.

Druhým spôsobom, ako si poradiť v časti b), je šikovne rozložiť výrazy v
rovnici na súčin. Pomôžeme si v tom tým, že pravú stranu $k^2 - k$
doplníme na štvorec: $$\begin{align*}
36^n-6 &= k^2-k,\\
4\cdot 36^n-23 &= 4k^2-4k+1,\\
(2\cdot 6^n)^2 - (2k-1)^2 = (2\cdot 6^n-2k+1)(2\cdot 6^n+2k-1) &= 23.
\end{align*}$$ Zrejme ľavá zátvorka je menšia ako pravá a pravá je
kladná. Obe zátvorky majú celočíslenú hodnotu, takže ak jedna je kladná,
tak aj druhá musí byť kladná, pretože ich súčin je kladné celé číslo.
Číslo $23$ sa dá rozložiť na súčin kladných celých čísel len ako
$1 \cdot 23$, teda $2\cdot 6^n+2k-1 = 23$ a $2\cdot 6^n-2k+1=1$. Tato
sústava rovníc vedie opäť k riešeniu $k=6,n=1$.

Dostali sme tak, že bolo ukradnuté jediné číslo, a to $n = 1$.

[^1]: Pokiaľ máte s tým problémy, odporúčame si pozrieť o práci zo
    zvyškami po delení v [Zbierke KMS](https://kms.sk/zbierka/)
",9
d951f32a659a6175,kms,"Bolo štvrtého januára, keď sme dorazili ku Bránam Abstrakcie. Teda, buď
bolo štvrtého januára, alebo štyritisíceho dodekatóbra, keďže náš
kalendár podľahol Abstrakcii ako prvý, a okrem toho sa ani nedalo
hovoriť o Bránach -- skôr o Nenápadných Dvierkach V Stene Za Ohybom
Rieky, Ledva Vysokých Pre Urasteného Školáka. Ani sme sa nenamáhali
rozložiť stany, keďže sme vedeli, čo sa s niečím tak zložitým stane po
vystavení Abstrakcii, a rovno sme sa pokúsili Dvere otvoriť. Na to
potreboval Matrodej Lambzduch uplatniť svoj Konkretizátor, žiaľ,
prístroj mu pred očami začal obrastať dokonalými geometrickými útvarmi a
Lambzduch musel narýchlo zisťovať, kde končí Konkretizátor a kde začína
akési euklidovské čudo.

V lichobežníku $ABCD$, kde $AB \parallel CD$, platí $|AB| = 2\cdot|CD|$.
Označme $K, L$ postupne stredy strán $BC, CD$. Vypočítajte obsah
trojuholníka $AKL$, ak obsah $ABCD$ je $12$.
","Obsah lichobežníka vieme vypočítať ako
$$\frac{(|AB|+|CD|) \cdot v}{2},$$ kde $v$ je jeho výška. Zo zadania
vieme, že $|AB| = 2|CD|$, a že obsah $ABCD$ je $12$. Preto musí platiť:
$$\frac{(3|CD|) \cdot v}{2} = 12,$$ teda $\mathbf{|CD| \cdot v = 8}$. O
obsahu samotného trojuholníka $AKL$ toho zatiaľ nevieme veľa povedať,
ale môžeme sa skúsiť pozrieť na trojuholníky $LDA$, $ABK$ a $KCL$.

Obsah trojuholníka $LDA$ je $\frac{|LD|\cdot v}{2}$, keďže výška tohto
trojuholníka na stranu $LD$ je tiež výškou lichobežníka $ABCD$, a teda
jej dĺžka je $v$. Keďže bod $L$ leží v strede strany $CD$, tak platí, že
$|LD| = \frac{|CD|}{2}$, preto obsah trojuholníka $LDA$ je
$$\frac{\frac{|CD|}{2} \cdot v}{2}.$$ Keďže už vieme, že
$|CD|\cdot v = 8$, tak potom
$$\frac{\frac{|CD|}{2} \cdot v}{2} = \frac{8}{4}=2,$$ teda **obsah
trojuholníka $\mathbf{LDA}$ je $\mathbf{2}$**.

Keď si zoberieme pomocnú úsečku $XY$, ktorá tvorí výšku lichobežníka
$ABCD$ a prechádza bodom $K$, tak zároveň úsečka $XK$ tvorí výšku
trojuholníka $ABK$ na stranu $AB$ a úsečka $YK$ tvorí výšku trojuholníka
$KCL$ na stranu $CL$. Ukážeme si, že obe tieto úsečky majú dĺžku
$\frac{v}{2}$.

Keďže $XY$ je výškou lichobežníka $ABCD$, tak $|XY| = v$. Platí aj, že
$|\sphericalangle BXK| = |\sphericalangle CYK|$ (pravé uhly),
$|\sphericalangle BKX| = |\sphericalangle CKY|$ (vrcholové uhly), a teda
aj $|\sphericalangle XBK| = |\sphericalangle YCK|$. Okrem tohto ešte
vieme, že bod $K$ leží v strede strany $BC$, teda $|BK| = |CK|$. Preto
sú trojuholníky $BXK$ a $CYK$ zhodné, a teda
$|XK| = |YK| = \frac{v}{2}$. S týmito informáciami už jednoducho
dopočítame aj obsahy trojuholníkov $ABK$ a $KCL$.

**Obsah trojuholníka** $\mathbf{ABK}$ môžeme vypočítať ako
$$\frac{|AB|\cdot |XK|}{2} = \frac{2|CD|\cdot \frac{v}{2}}{2} = \frac{|CD| \cdot v}{2} \mathbf{= 4},$$
keďže $|CD|\cdot v = 8$.

Vieme, že bod $L$ leží v strede strany $CD$, teda
$|CL| = \frac{|CD|}{2}$, preto **obsah trojuholníka** $\mathbf{KCL}$ zas
môžeme vypočítať ako
$$\frac{|CL|\cdot |YK|}{2} = \frac{\frac{|CD|}{2} \cdot \frac{v}{2}}{2} = \frac{|CD| \cdot v}{8} \mathbf{= 1},$$
keďže $|CD|\cdot v = 8$.

Keď už poznáme obsahy trojuholníkov $LDA$, $ABK$ a $KCL$, tak obsah
trojuholníka $AKL$ ľahko dopočítame, ak od obsahu celého lichobežníka
odpočítame obsahy týchto troch trojuholníkov, teda **obsah trojuholníka
$\mathbf{AKL}$ je $\mathbf{12-2-4-1 = 5}$**.
",1
2d4f5b071b814840,kms,"Potom, čo sa Krtko natrápil s Mirovou prednáškou, sa rozhodol, že
preskúma Rím. Vybral sa na miestne mestské trhy, kde ho hneď upútal
stánok so starčekom hrajúcim hru. Ten mu hneď začal vysvetľovať, ako to
funguje.

Máme tabuľku $n\times n$, ktorá má na každom z $n^2$ políčok napísané
jedno celé číslo. V jednom ťahu si môžeme vybrať ľubovoľné políčko a
pričítať $1$ ku všetkým $2n-1$ číslam v jeho riadku aj stĺpci. V
závislosti od $n$ nájdite najväčšie číslo $N$ také, že pre ľubovoľné
počiatočné čísla v tabuľke vieme po konečnom počte ťahov mať aspoň $N$
párnych čísel v tabuľke.
","Keďže nás zaujíma iba parita čísel v tabuľke, môžeme sa na ňu pozerať
modulo $2$. Ťah v takejto tabuľke znamená zmenu parity každého čísla vo
vybranom riadku a stĺpci. políčka $(i, j)$ označme zmenu parity políčok
v riadku $i$ a stĺpci $j$. Riešenie rozdelíme na dva prípady, a to na
párne $n$ a na nepárne $n$.

### Párne $n$

Pri tabuľke párnych rozmerov vieme opísať postup, ako zmeniť paritu iba
jedného zvoleného políčka. Ak chceme zmeniť paritu políčka v $i$-tom
riadku a $j$-tom stĺpci, vieme to spraviť v $2n-1$ ťahoch tak, že
postupne budeme ťahať políčka z riadku $i$ a stĺpca $j$ tak, aby sme na
každom vykonali práve jeden ťah.

Môžeme si premyslieť, že takýmto spôsobom zmeníme paritu políčka
$(i, j)$ presne $2n-1$ krát (keďže meníme jeho paritu každý ťah). Pre
ostatné políčka v riadku $i$ a stĺpci $j$ platí, že ich paritu zmeníme
práve $n$ krát. Tým pádom sa ich parita nezmení. Všetky ostatné políčka
zmeníme práve dvakrát, čiže sa im tiež parita nezmení. Jediným políčkom
so zmenenou paritou teda bude $(i, j)$.

Opakovaním tohto postupu pre všetky nepárne políčka v tabuľke dospejeme
k tomu, že v tabuľke budú iba párne čísla. Tiež si vieme ľahko
premyslieť, že tento postup ide aplikovať bez ohľadu na začiatočné čísla
v tabuľke. Pre tabuľku $n\times n$ párnych rozmerov teda vieme mať
presne $n^2$ párnych čísel.

### Nepárne $n$

Ako dolný odhad pre nepárne $n$ môžeme použiť výsledok z
predchádzajúceho prípadu. Ak si zoberieme tabuľku $(n-1)\times (n-1)$
(odobratím spodného a pravého riadku), vieme v nej zmeniť všetky čísla
na párne. Tým pádom vieme dostať minimálne $(n-1)^2$ párnych čísel.

Ostáva už len zistiť, čo dokážeme spraviť s číslami v pravom stĺpci a
spodnom riadku. Ťahaním pravého dolného políčka sa žiadne z čísel v
tabuľke $(n-1)\times (n-1)$ nezmení. Takýmto ťahom však dokážeme zmeniť
paritu všetkých ostatných čísel. Týchto čísel je $2n-1$. Ak by bolo $n$
alebo viac z nich nepárnych, vedeli by sme spraviť ťah na pravé dolné
políčko a zmeniť ich na párne. Ak by nepárnych bolo menej ako $n$,
znamenalo by to že máme aspoň $n$ párnych čísel. Na základe toho vieme
povedať, že dokážeme v poslednom riadku a poslednom stĺpci mať aspoň $n$
párnych čísel. V celej tabuľke teda vieme dostať aspoň
$(n-1)^2+n = n^2-n+1$ párnych čísel.

Poďme teraz dokázať, že existujú také konfigurácie tabuľky, pre ktoré
viac ako $n^2-n+1$ párnych čísel dostať nevieme. Nazvime si
párne/nepárne riadky a stĺpce také, ktorých súčet čísel je
párny/nepárny. Kľúčovým invariantom v tomto prípade je, že každý jeden
ťah zmení paritu všetkých stĺpcov aj riadkov. Ak teda začíname s
tabuľkou, v ktorej je $k$ nepárnych stĺpcov a $l$ nepárnych riadkov,
vieme sa pohybovať iba medzi dvoma stavmi -- buď máme $k$ nepárnych
stĺpcov a $l$ nepárnych riadkov, alebo $n-k$ nepárnych stĺpcov a $n-l$
nepárnych riadkov.

Pozrime sa na tabuľku, v ktorej sú čísla v políčkach
$(n, 1), (n, 2), \dots, (n, n-1)$ posledného riadku nepárne a všetky
ostatné sú párne. Takáto tabuľka má $n-1$ nepárnych stĺpcov a $0$
nepárnych riadkov. Tiež vieme, že ak vykonáme párny počet ťahov,
situácia s riadkami a stĺpcami sa nezmení, a ak vykonáme nepárny počet
ťahov, budeme mať $1$ nepárny stĺpec a $n$ nepárnych riadkov. V oboch
prípadoch máme aspoň $n-1$ nepárnych stĺpcov/riadkov. Nepárny
stĺpec/riadok znamená, že obsahuje aspoň jedno nepárne číslo, z čoho
vieme usúdiť, že budeme vždy mať aspoň $n-1$ nepárnych čísel v tabuľke.
Teda pre takúto tabuľku je $n^2-n+1$ párnych čísel maximum.

Pre nepárne rozmery tabuľky teda vo všeobecnosti vieme dosiahnuť
maximálne $n^2-n+1$ párnych čísel.

### Záver

Pre tabuľku $n\times n$ sme v závislosti od parity $n$ našli hodnoty
$N$: $$N = \begin{cases} 
          n^2 & n = 2k\\
          n^2-n+1 & n = 2k-1
       \end{cases}
       \qquad k\in\mathbb{N}$$
",10
26ba1e4978cfeb79,kms,"Zanedlho po tom, ako začali prvotní ľudia formovať kmene a iné
spoločenstvá objavil sa problém, ktorý dovtedy nemuseli riešiť. Nemali
mená a nevedeli, ako sa oslovovať, čo vytváralo medzi súkmeňovcami
nemalé problémy. Napríklad keď počas lovu niekto zakričal: a otočili sa
všetci, aj tí, ktorí mali tigra pred sebou, tak to nebolo dvakrát
príjemné\...

Kmeňoví šamani teda prišli s nápadom dávať ľuďom mená. Vymysleli spolu
vyše $40$ rôznych mien, zoradili celý kmeň do radu[^1] a súkmeňovci si
začali zaradom dávať mená podľa nasledovných pravidiel:

- Každý človek, ktorý stojí v rade na nepárnej pozícií sa volá .

- Pre každé prirodzené číslo $n$ platí, že každý človek, ktorý stojí v
  rade na pozícií $n$ má rovnaké meno ako človek na pozícií $4n$.

- Pre každé prirodzené číslo $n$ platí, že každý človek, ktorý stojí v
  rade na pozícií $n$ má rovnaké meno ako aspoň jeden z ľudí na
  pozíciách $n+2$ a $n+4$.

Dokážte, že všetci sa volajú .

[^1]: Pre potreby úlohy je ľudí v našom kmeni nekonečne veľa, rovnako
    ako prirodzených čísel.
","Pokúsme sa zistiť, kde sa v rade môže vyskytnúť človek, ktorý sa nevolá
. Povedzme, že sa volá . Ak ukážeme, že takéto miesto nie je, budeme
vedieť, že sa všetci volajú rovnako. Podľa prvej podmienky to bude na
párnom mieste, keďže na nepárnom sa všetci volajú . Druhá podmienka zase
vylúči možnosť, že by sa prvý nachádzal na mieste deliteľnom $4$. Keďže
$k$-ta pozícia je pred $4k$-tou, tak $k$-ty človek sa volal a $4k$-ty by
tak bol ďalší .

Pre prvý tak zostáva pozícia so zvyškom $2$ po delení $4$, zapíšeme ako
$4k+2$. Podľa tretej podmienky musí byť na mieste $4k+4$ alebo $4k+6$
tiež . Platí $4k + 4 = 4(k + 1)$, preto sa $4k+4$-tý človek volá rovnako
ako $k+1$-vý. Ten však stojí v rade pred $4k+2$, preto sa volá . Človek
$4k+6$ teda musí byť .

Teraz vieme podľa tretej podmienky pokračovať ďalej. Keďže na pozícii
$4k+4$ je , tak na pozícii $4k+6$ alebo $4k+8$ musí byť ďalší . Ten teda
bude na $4k+8$. Ďalej $4k+10$ bude a takto sa budú striedať na párnych
pozíciách do nekonečna. Za žiadnym totiž nemôžu na párnych pozíciách byť
dvaja s menom a naopak. Vidíme, že od pozície $4k+2$ je každý štvrtý
človek . Ostatní sú . To ale znamená, že každá pozícia deliteľná $4$ je
obsadená . Pre každý na pozícii $n$ je tak na pozícii $4n$ , čo je v
rozpore s druhou podmienkou. Pre tak nezostalo miesto a všetci sa volajú
.
",3
e6652ffa6c01c612,kms,"Po skonkretizovaní sa dvere otvorili a my sme vstúpili dnu. Žiaľ, neviem
slovami opísať kráľovstvo Abstrakcie. Bolo veľké, asi, a celé akoby
dokrkvané. To nehovorím o ošúchaných stenách, ale o zakrivenom
časopriestore. Počet rozmerov sa nedal vyjadriť číslom, ale iba
písmenkom. Pred očami nám tancovali obory hodnôt rôznych funkcií a
multidimenzionálne dvanásťsteny. Vydali sme sa pokrútenou cestičkou a
snažili sme sa vnímať toho čo najmenej, aby nám nevybuchli mozgy. Žiaľ,
Abstrakcia začala pôsobiť aj na nás. Keď Krutitruľo vytiahol krabičky
džúsu, zhrozene zakrútil ušami. Počet krabičiek sa stal arbitrárnym, a
aby sme neumreli od smädu, museli sme ho rýchlo skonkretizovať na niečo
rozumné. Konkretizovanie je však ošemetná záležitosť aj s potrebným
vybavením, keďže nikdy neviete, aká podmienka alebo pravidlo na vás
vyskočí.

Krutitruľo mal nejaké prirodzené číslo $a$. Nepáčilo sa mu, tak v ňom
poprehadzoval cifry, čím vzniklo číslo $b$. Rozdiel $a - b = 111\ldots1$
pozostáva iba z cifier $1$. Koľko najmenej jednotiek môže číslo $a$
obsahovať?
","Na začiatok, by som zdôraznil, že k správnemu výsledku sa dá dostať veľa
spôsobmi. V tomto vzorovom riešení popíšem jednu z podľa môjho názoru
intuitívnych ciest na to, ako sa vieme k výsledku dopracovať.

Ako vo väčšine príkladov, tak aj tu sa oplatí začať skúšaním. Po
vyskúšaní pár dvojíc $a, b$ zistíme, že nie je ľahké ich zostrojiť tak,
aby obsahovali rovnaké cifry a ich rozdiel pozostával iba z jednotiek.
Poďme sa preto pozrieť na spôsob ako vznikajú jednotky pri odčítavaní.
Najjednoduchší spôsob ako vznikajú je, keď cifra v čísle $a$ je o jeden
väčšia ako cifra v čísle $b$. Druhý spôsob je, keď cifra v čísle $a$ je
$0$ a cifra v čísle $b$ je $9$. Tento prípad je špeciálny, lebo pri
odčítavaní pod seba sa nám prenáša zvyšok $1$. To znamená, že tam bude
dvojica čísel, ktorých rozdiel je $2$ namiesto štandardných $1$. Môže sa
stať aj to, že sa prenáša zvyšok $1$ aj dvakrát po sebe, ale to je
zbytočne komplikované. Keďže to nie je potrebné k vyriešeniu tejto
úlohy, tak sa nad tým nebudeme zamýšľať. V praxi by sme sa nad tým
zamysleli až potom, čo by nám nestačilo prenášať cez desiatku jedenkrát.

Dobre, našli sme dva spôsoby, podľa ktorých vieme dostať cifru $1$ v
rozdiele. Poďme teda vyskúšať zostrojiť čísla $a, b$. Vyskúšajme ich
zostrojiť tak, aby sme nemuseli ani raz pri ich odčítavaní prenášať
zvyšok $1$. V tom prípade, keď je v čísle $a$ cifra $k$, tak v čísle $b$
bude na tom istom mieste cifra $k-1$. Tým pádom bude musieť byť cifra
$k-1$ v čísle $a$, keďže čísla $a, b$ obsahujú rovnaké cifry. Následne,
kvôli tomu, že v čísle $a$ je cifra $k-1$, tak v čísle $b$ bude cifra
$k-2$. Takýmto spôsobom sa dostaneme k tomu, že v čísle $a$ bude cifra
$0$, v čísle $b$ by nám vychádzala cifra $-1$ čo je samozrejme blbosť.
Tým pádom bude na danom mieste cifra $9$ a budeme musieť prenášať zvyšok
$1$.

Zistili sme, že musíme prenášať zvyšok $1$ cez desiatku, tak tým pádom
vieme, že v čísle $a$ bude cifra $0$. Pre jednoduchosť si povedzme, že
číslo $a$ sa končí na cifru $0$ a číslo $b$ sa tým pádom končí na cifru
$9$. Keďže cifra $0$ je v čísle $a$, tak bude aj v čísle $b$. Vyskúšajme
preto pokračovať v zostrojovaní čísel $a, b$ tak, že $a$ končí na $20$,
$b$ končí na $09$. Týmto sme docielili aj to, že sme preskočili cifru
$1$ -- za normálnych okolností by cifra $1$ v čísle $a$ bola spárovaná s
cifrou $0$ v čísle b. Keďže našou úlohou je zminimalizovať počet
jednotiek, tak sa nám to veľmi hodí. Dobre, poďme pokračovať v
zostrojovaní našich čísel. Vieme, že cifra $2$ je v čísle $a$, takže
preto bude aj v čísle $b$. Takže dostaneme dvojicu čísel $a, b$,
končiacich na $320$ a $209$. Rovnakým spôsobom pridáme cifru $3$ na
miesto tisícok do čísla $b$, tým pádom cifru $4$ do čísla $a$.
Pokračovaním v tomto spôsobe dostaneme $a=987654320, b=876543209$ a
zistíme, že naše riešenie je vyhovujúce, vďaka tomu, že posledná pridaná
cifra $9$ do čísla $a$ sa už nachádza v čísle $b$.

Poslednou vecou, ktorú je všeobecne veľmi dôležité spomenúť je dôkaz
správnosti nášho riešenia. Našli sme čísla $a, b$ vyhovujúce zadaniu,
bez použitia cifry 1. Môžme si byť preto istý, že cifra $1$ sa v čísle
$a$ nemusí nachádzať. Odpoveďou na otázku v zadaní teda je, že číslo $a$
môže obsahovať najmenej $0$ jednotiek.

Poznámka k opravovaniu a riešeniam: riešenia sme najskôr opravili podľa
nevhodnej bodovacej schémy -- ospravedlňujeme sa vám za to a ďakujeme
Uršuli za jej rýchlu reklamáciu poukazujúcu na tento problém. Ku
riešeniu na plný počet bodov bolo dostačujúce napísať čísla $a, b$
vyhovujúce zadaniu a zdôvodniť správnosť riešenia -- nejako povedať že
počet jednotiek v čísle $a$ je nula a teda najmenší možný. Vo viacerých
riešeniach ste aj popísali postup ako ste sa k tým číslam dostali. V
prípade, že by vaše riešenie bolo zlé, tak vďaka tomu, že ste napísali
aj o vašich myšlienkach by ste mohli dostať čiastočné body. Obyčajné
riešenie teda nemusí byť takto dlhé a v prípade tohto príkladu je
stručné riešenie na pár riadkov dostačujúce.
",2
41b9e15a85d67e1f,kms,"Vybrali sme sa po Hilbertovej štreke smerom do stredu Citadely.
Prekročili sme živý plot a putovali sme mnoho dní, len aby sme sa opäť
ocitli pred hradbami Citadely. Chcel som zaťať zuby a pokračovať v
ceste, no Krutitruľo poklepal strážnika pred bránou po pleci a opýtal sa
ho, kde je Kráľ Abstrakcie. Strážnik sa zaškeril a poznamenal, že kráľ
sa chystá na vojnu a nemá čas riešiť chudákov. Krutitruľo toho
holobriadka prehol na kolene a láskavo mu vysvetlil, že je svetoznámy
stratég a kráľovi rád poskytne svoje služby. Tak sme sa ocitli v
kráľovskej sále situovanej uprostred hrubých hradieb Citadely, kde nám
šťúply mužíček vysvetlil, že proti nemu naraz vyrazili všetky prirodzené
čísla a každé si najalo svoju armádu množín, a on sa obáva, či bude
vedieť svojich nepriateľov spočítať.

Dokážte, že pre akékoľvek kladné celé číslo $k$ existuje iba konečne
veľa $n$-tíc po dvoch rôznych prvočísel $p_1,p_2,\dots,p_n$ takých, že
$(p_1+k)(p_2+k)\dots (p_n+k)$ je deliteľné $p_1p_2\dots p_n$.
","Danú úlohu budeme riešiť sporom. Predpokladajme teda, že existuje nejaké
kladné celé číslo $k$ také, že pre nekonečne veľa $n$-tíc po dvoch
rôznych prvočísel $p_1, p_2, \dots ,p_n$ platí, že
$p_1p_2 \dots p_n \mid (p_1+k)(p_2+k) \dots (p_n+k)$. Bez ujmy na
všeobecnosti predpokladajme, že $p_1$ je najväčšie prvočíslo nejakej
$n$-tice. Ak by sa nám podarilo hodnotu $p_1$ nejakým spôsobom zhora
ohraničiť konkrétnou hodnotou $P$, tak už máme v podstate vyhraté. Isto
totiž existuje iba konečne veľa $n$-tíc prvočísel menších ako $P$. Naším
cieľom bude teda ďalej ukázať, že ak $p_1p_2 \dots p_n$ delí
$(p_1+k)(p_2+k) \dots (p_n+k)$, tak $p_1 \leq 2k^2-k$.

Nech je $p_1>2k^2-k$ . Keďže $p_1$ je prvočíslo, ktoré delí súčin
$(p_1+k)(p_2+k) \dots (p_n+k)$, musí deliť niektorú z daných zátvoriek.
Prvočíslo $p_1$ určite nedelí zátvorku $p_1+k$, lebo $2p_1>p_1+k>p_1$,
pretože platí $p_1>k$.

Bez ujmy na všeobecnosti nech $p_1$ delí zátvorku $(p_2+k)$. Keďže je
však $p_1>2k^2-k$, tak určite $p_1>k$. Potom zrejme $2p_1>p_2+k$, keďže
túto nerovnosť vieme získať sčítaním nerovností $p_1>p_2$ a $p_1>k$
(Zatiaľ predpokladajme, že $k>1$. Prípad $k=1$ potom ľahko doriešime
neskôr). Ak má zároveň platiť, že dvojnásobok čísla $p_1$ je väčší ako
$p_2+k$, ale zároveň $p_1$ delí $p_2+k$, tak zrejme $p_1=p_2+k$.

Podobnou úvahou zistíme, že prvočíslo $p_2$ musí deliť niektorú z daných
zátvoriek. Prvočíslo $p_2$ určite nedelí zátvorku $p_1+k$. Keď je totiž
$p_1>2k^2-k$ , tak platí, že $2p_2=2p_1-2k > p_1+k$, pretože platí
$p_1>3k$ (zatiaľ predpokladajme, že $k>2$). Podobným spôsobom vieme
zistiť, že $p_2$ nedelí zátvorku $p_2+k$.

Za predpokladu $p_1>2k^2-k$ sa vieme podobným spôsobom postupne
dopracovať k tomu, že pre prvých $k$ prvočísel platí:

$$p_1=p_2+k=p_3+2k= \dots = p_k + (k-1)k.$$

Aby sme to však len tak neodmávali, overíme si toto naše tušenie
indukciou. Náš indukčný predpoklad bude, že prvočíslo $p_i$ vieme
zapísať ako $p_i= p_1 - (i-1)k$ a zároveň pre každé $j\leq i$ platí, že
$p_j= p_1 - (j-1)k$, pričom $i \leq k$. (prvý indukčný krok je zrejmý:
$p_1=p_1$).

Nech $j \leq i$. Ukážeme, že v takom prípade prvočíslo $p_i$ nedelí
zátvorku $(p_j+k)$. Keď je totiž $p_1>2k^2-k$, tak platí:

$$p_1 > 2k^2 - k = (2k-1)k > (2i-j)k = 2(i-1)k - (j-1)k + k,$$
$$2p_1 > p_1 + 2(i-1)k - (j-1)k + k,$$
$$2p_i = 2(p_1-(i-1)k) > p_1 - (j-1)k + k = p_j+k,$$ $$2p_i > p_j+k.$$

Vidíme, že dvojnásobok prvočísla $p_i$ je už väčší ako číslo $p_j+k$.
Zároveň však ľahko vidíme, že musí platiť $p_i < p_j + k$. To zároveň
implikuje, že musí naozaj existovať nejaké ďalšie prvočíslo také, že
$p_i$ delí súčet tohto prvočísla s číslom $k$.

Bez ujmy na všeobecnosti nech teda $p_i$ delí $p_{i+1}+k$. Znovu ľahko
ukážeme, že pre $p_1>2k^2-k$ platí (pričom majme stále na pamäti, že
$i \leq k$):

$$p_1 > 2k^2-k>2ik-k,$$ $$2p_1 > p_{i+1} + 2ik -k,$$
$$2p_1-2(i-1)k>p_{i+1}+k,$$ $$2p_i>p_{i+1}+k.$$

Keďže dvojnásobok prvočísla $p_i$ je väčší ako výraz $p_{i+1}+k$ a
zároveň $p_i$ delí tento výraz, musí platiť, že $p_i=p_{i+1}+k$, z čoho
už ľahko odvodíme:

$$p_{i+1}= p_i - k= p_1 - (i-1)k -k = p_1 -ik,$$ $$p_{i+1}=p_1-ik.$$

Čím sme našu indukciu úspešne dokončili a máme:

$$p_1=p_2+k=p_3+2k= \dots = p_k + (k-1)k.$$

Predpokladajme, že by nejaké dve čísla $p_i$ a $p_j$ z našej $k$-tice
mali rovnaký zvyšok po delení $k-1$. BUNV predpokladajme, že $i \geq j$.
Potom platí, že výraz $k-1$ musí deliť $p_j-p_i$,

$$\begin{align*}
    (k-1) &\mid p_j - p_i, \\
    (k-1) &\mid p_1 - (j-1)k - p_1 + (i-1)k, \\
    (k-1) &\mid (i-j)k.
\end{align*}$$

Čísla $k-1$ a $k$ sú nesúdeliteľné. Potom zrejme výraz $k-1$ musí deliť
rozdiel $i-j$. Všimnime si ale, že čísla $i,j$ sú z množiny
${1,2 \dots k-1}$, z čoho jasne vyplýva, že $i=j$. Vidíme, že medzi
prvočíslami $p_1, p_2, \dots p_k$ teda nie sú žiadne dve prvočísla,
ktoré by mali rovnaký zvyšok po delení $k-1$. Máme $k-1$ prvočísel a z
nich každé má iný zvyšok po delení $k-1$. Niektoré z nich potom musí
dávať zvyšok $0$ po delení $k-1$. Za predpokladu, že $k>2$ to však
znamená, že dané číslo nie je prvočíslo.

Ostáva nám už len poriešiť prípady, keď $k=1$, alebo $k=2$.

Pokiaľ $k=1$, tak ľahko vidíme, že vyhovuje iba jedna $n$-tica prvočísel
($p_1=3$ a $p_2=2$).

Pokiaľ $k=2$ vyhovuje tiež iba jedna $n$-tica ($p_1=7$, $p_2=5$,
$p_3=3$). Ľahko totiž odvodíme, že musí platiť $p_1=p_2+2=p_3+4$.
Rozmyslite si, že práve jedno z týchto troch čísel musí byť deliteľné
tromi.

Dokázali sme, že hodnota $p_1$ nemôže byť väčšia ako $k^2-k$. Tým pádom
je hodnota najväčšieho z prvočísel v danej $n$-tici ohraničená zhora, z
čoho už jasne vyplýva, že nemôže existovať nekonečne veľa takých
$n$-tíc.
",9
c36df9e4fc86f82d,kms,"Neandertálci boli veľmi šikovní a cieľavedomí ľudia. Veď inak by sa im
nepodarilo nájsť všetky mladé mamuty. My, riešitelia korešpondečného
matematického seminára, sa však nemienime nimi nechať len tak ľahko
zahambiť.

A preto nájdeme všetky celé kladné čísla $m$, $n$, pre ktoré platí
$$n! + m! = m^n.$$
","Máme rovnicu s celými číslami, takže sa oplatí pozrieť na nejaké
deliteľnosti. Preto si ľavú stranu napíšeme ako súčin.

Ak $n<m$,
$$n! \left.\big[ 1+(n+1)(n+2) \cdots (m-1)m \right.\big] =m^n.$$

Zátvorka $[1+(n+2) \cdots m]$ má zvyšok $1$ po delení $m$, takže je
nesúdeliteľná s $m$, a teda aj s $m^n$. Zároveň táto zátvorka delí ľavú
stranu, takže delí aj pravú stranu rovnosti. To je nejaké podozrivé a
privádza nás to k nasledujúcemu *tvrdeniu* (rozmyslite si, že naozaj
platí):

Ak nesúdeliteľné prirodzené čísla $a$, $b$ spĺňajú $a \mid b$, tak
$a=1$.

Podľa tohto *tvrdenia* by musela byť zátvorka $[1+(n+2) \cdots m]$ rovná
$1$, ale zjavne je aspoň $2$, takže tadiaľto cesta k riešeniam nevedie.

Ak $n \geq m$, $$\begin{align*}
m! \left( 1+\dfrac{n!}{m!} \right) =m^n, \\
1 \cdot 2 \cdot\ \cdots\ \cdot(m-1)\cdot m \left( 1+\dfrac{n!}{m!} \right) =m^n.
\end{align*}$$

Ľavá strana je deliteľná číslom $(m-1)$, takže je aj pravá strana
deliteľná $(m-1)$. Keďže $(m-1)$ je nesúdeliteľné s $m^n$, tak podľa
*tvrdenia* $m-1=1$, teda $m=2$. Pôvodná rovnica má tvar $$\begin{align*}
n!+2!&=2^n, \\
n!=2^n-2&=2(2^{n-1}-1).
\end{align*}$$

Zátvorka $(2^{n-1}-1)$ je nepárna alebo rovná $0$. Rovná $0$ nie je,
lebo $n! \neq 0$. Vidíme, že $2$ sa vyskytuje v prvočíselnom rozklade
pravej strany $1$-krát. Preto $n!$ musí obsahovať $2$ v prvočíselnom
rozklade tiež len $1$-krát. To sa stane len, keď $n \leq 3$. Vyskúšame
všetky $3$ možnosti a zistíme, že všetky riešenia sú $$\begin{align*}
(n,\ m)=(2,\ 2): \qquad 2!+2!=4=2^2, \\
(n,\ m)=(3,\ 2): \qquad 3!+2!=8=2^3.
\end{align*}$$
",9
fd4009417966c017,kms,"Vlak zastavil v Margecanoch, kde všetkých cestujúcich vysadili z vlaku,
pretože na koľajnice sa vysypal piesok, a tak nemohli pokračovať v
ceste, kým sa neodprace. Vedúci sa preto rozhodli, že kým budú čakať na
odpratanie piesku z koľajníc, tak si na parkovisku pred stanicou spolu s
účastníkmi zatancujú.

Dievčatá aj chlapci sa zoradili podľa výšky, pochytali sa za ruky a
vytvorili páry tak, že najvyššie dievča bolo s najnižším chlapcom, druhé
najvyššie s druhým najnižším a tak ďalej. Potom spustili hudbu a všetky
páry začali spolu mocne tancovať. Nikto nevedel predpovedať, k čomu toto
jašenie povedie, výsledok mohol byť úplne akýkoľvek.

Dokážte, že ľubovoľné kladné celé číslo sa dá vyjadriť v tvare
$$\begin{equation*}
    3^{u_1}\cdot2^{v_1}+3^{u_2}\cdot2^{v_2}+\cdots+3^{u_k}\cdot2^{v_k},
\end{equation*}$$ kde $k$ je kladné celé číslo a
$u_1>u_2>\cdots>u_k\geq0$ a $0\leq v_1<v_2<\cdots<v_k$ sú nezáporné celé
čísla.
","Poďme dokázať indukciou, že sa naozaj všetky kladné celé čísla dajú v
takomto tvare vyjadriť. Začnime indukčnou bázou: $$\begin{equation*}
    1 = 3^0\cdot2^0.
\end{equation*}$$ Zjavne takto vieme vyjadriť číslo $1$. Teraz
pokračujme indukčným krokom: Predstavme si, že máme takto vyjadriť číslo
$n$. Môžeme rátať s pravdivosťou indukčného predpokladu, ktorý nám
hovorí, že takto už vieme vyjadriť všetky nižšie kladné celé čísla.
Pokiaľ $n$ je párne, vieme ho vyjadriť veľmi jednoducho tak, že
vyjadríme $n/2$, ale v každom člene zvýšime mocninu $2$ o $1$, čím teda
celý výsledok zdvojnásobíme bez toho, aby prestala platiť podmienka
zoradenia mocnín zo zadania. Napríklad číslo $7$ vieme vyjadriť ako
$$\begin{equation*}
    7 = 3^1\cdot2^0+3^0\cdot2^2.
\end{equation*}$$ Potom vieme vyjadriť jeho dvojnásobok nasledovne:
$$\begin{equation*}
    14 = 3^1\cdot2^1+3^0\cdot2^3.
\end{equation*}$$ Čo ak je ale $n$ nepárne? Nájdime najvyššie celé číslo
$x$ také, že $3^x \leq n$. Pokiaľ dochádza k rovnosti, $n$ je mocnina
troch a dá sa vyjadriť jednoducho nasledovne: $$\begin{equation*}
    n = 3^x\cdot2^0.
\end{equation*}$$ V opačnom prípade je nerovnosť ostrá, a teda $n-3^x$
je nejaké kladné celé číslo menšie ako $n$. Označme ho $m$. Zároveň
platí, že keďže $x$ je najvyššie také číslo, určite už pre číslo o jedna
vyššie nerovnosť neplatí, teda $3^{x+1} > n$. Z toho vyplýva aj, že
$m = n-3^x < 3^{x+1} - 3^x = 2\cdot3^x$, ale táto horná hranica pre
veľkosť $m$ bude relevantná až neskôr. Teraz si povedzme, ako vyjadriť
$n$. Podľa indukčného predpokladu určite $m$ vyjadriť vieme, tak
jednoducho k tomuto súčtu na začiatok (poradie členov nás zaujíma,
pretože náš súčet musí spĺňať dve podmienky ich poradia) pripočítajme
člen $3^x\cdot2^0$. Teda napríklad, keď číslo $10$ vieme vyjadriť ako
$$\begin{equation*}
    10 = 3^1\cdot2^1+3^0\cdot2^2,
\end{equation*}$$ skúsme z neho vyjadriť číslo $19$. Odrátajme od $19$
najvyššiu možnú mocninu troch, čo je v tomto prípade $9$, a sčítajme ju
s vyjadrením čísla $19-9 = 10$. Dostaneme tak $$\begin{equation*}
    19 = 3^2\cdot2^0+3^1\cdot2^1+3^0\cdot2^2,
\end{equation*}$$ Dokážme, že takýto rad bude vždy spĺňať všetky zadané
podmienky. Určite platí, že súčtom je naozaj $n$, pretože prvý člen dáva
súčet $3^x$ a zvyšné $m = n-3^x$. Teraz už len ukázať, že exponenty nad
trojkami klesajú a exponenty nad dvojkami stúpajú.

Začnime dvojkami. V našom novom člene je exponent nad dvojkou vždy $0$.
Keďže zvyšné exponenty už boli súčasťou správneho vyjadrenia čísla $m$,
určite stúpajú aj teraz, a teda jediný problém, ktorý môže nastať, je
keď aj exponent druhého členu je $0$. Toto ale nemôže nastať. Prečo?
Tento exponent bol pôvodne prvým členom vyjadrenia $m$. Teda ak by bol
nulový, znamenalo by to, že $m$ je súčtom niekoľkých členov, z ktorých
jeden je nejakým číslom v tvare $3^?\cdot2^0$, teda vždy nepárny, a
zvyšné členy musia mať všetky vyššie exponenty, teda všetky sú násobkami
$2$, teda párne. Súčtom ľubovoľne veľa párnych a jedného nepárneho čísla
je vždy číslo nepárne, teda $m$ by muselo byť nepárne. Lenže $m$ sme už
zadefinovali ako súčet (resp. rozdiel) dvoch nepárnych čísel $n-3^x$,
teda musí byť párne. Dostávame spor, a vidíme, že naozaj budú exponenty
nad dvojkou len stúpať.

Ostáva posledný krok, ukázať, že exponenty nad trojkami klesajú. Všetky
exponenty po prvom boli predtým súčasťou vyjadrenia čísla $m$, teda
musia klesať. Jediné, čo musíme ukázať, je že klesajúcosť sa zachová aj
medzi prvým a druhým exponentom. Teda, že prvý exponent, čo je $x$, je
vyšší ako druhý. Predstavme si, že by to tak nebolo. Teda druhý člen by
vyzeral takto: $3^u\cdot2^v$, kde $u \geq x$ a $v > 0$ (vieme, že
exponent nad dvojkou bude kladný, pretože už sme dokázali, že exponenty
nad dvojkami naozaj stúpajú). To znamená, že tento člen vieme zdola
odhadnúť ako $3^u\cdot2^v \geq 3^u\cdot2 \geq 3^x\cdot2$. Zároveň vieme,
že tento člen je súčasťou súčtu kladných čísel, ktorého veľkosť je $m$.
Preto platí $m \geq 3^u\cdot2^v$ a teda spojením dvoch nerovností
$m \geq 3^x\cdot2$. Tu nám ale vzniká spor -- už dávnejšie sme povedali,
že $m < 2\cdot3^x$. Teda náš predpoklad nebol správny. To znamená, že
určite sa nám nestane, že novopridaný člen $3^x\cdot2^0$ naruší
akúkoľvek peknú vlastnosť našej postupnosti, a teda naše vyjadrenie pre
nepárne $n$ je vždy správne. Tým sme ukázali pre párne aj nepárne $n$,
ako ich s pomocou vyjadrení nižších čísel vyjadriť tiež, a že tieto
vyjadrenia vždy spĺňajú zadané podmienky.
",7
19ae49a29ecb3a47,kms,"Kružnice so stredmi $O$ a $O'$ sa pretínajú v bodoch $A$ a $B$.
Priamka $TT'$ sa dotýka prvej kružnice v bode $T$ a druhej v bode $T'$.
Päty kolmíc spustených z bodov $T$ a $T'$ na priamku $OO'$ označme $S$
a $S'$. Polpriamka $AS$ pretína prvú kružnicu znova v bode $R$
a polpriamka $AS'$ druhú kružnicu znova v bode $R'$. Dokážte, že body
$R$, $B$ a $R'$ ležia na jednej priamke.
","Prečítali sme si zadanie, nakreslili si pekný obrázok, pochopili
zadanie. Čo ďalej? Okrem iného sme zistili, že nezáleží na tom, na ktorú
stranu kreslíme spoločnú dotyčnicu, lebo podstatné sú iba priemety $S$,
$S'$ dotykových bodov $T$, $T'$ na os $OO'$, podľa ktorej sú obe
kružnice symetrické. Ak majú kružnice rovnaký polomer, body $S$, $O$
(resp. $S'$, $O'$) splynú a tvrdenie platí, lebo uhly nad priemermi pri
bode $B$ sú pravé (čitateľ si ochotne nakreslí obrázok a overí to). Inak
môžeme bez ujmy na všeobecnosti predpokladať, že kružnica $k$ má menší
polomer ako kružnica $k'$.

Čo máme dokázať? Že body $R$, $B$, $R'$ ležia na priamke. Vieme toto
nejako prístupnejšie sformulovať? Áno: Uhol $RBR'$ je priamy. Nech
veľkosti uhlov $ARB$, $AR'B$, $RAB$, $R'AB$ sú po poradí $\alpha$,
$\beta$, $\gamma$, $\delta$. Prečo sme označili práve tieto uhly? Uhly
$\gamma$ a $\delta$ vyjadrujú polohu bodov $S$, $S'$ vnútri jednotlivých
kružníc a uhly $\alpha$ a $\beta$ zase hovoria, pod akým uhlom vidíme zo
zodpovedajúcich kružníc úsečku $AB$. Preto tieto uhly popisujú celú našu
situáciu. Dokazované tvrdenie je ekvivalentné s tým, že
$\alpha+\beta+\gamma+\delta=180\stupen$. Preto uhly vyjadrované pomocou
$\alpha$, $\beta$, $\gamma$, $\delta$ predstavujú akúsi spoločnú reč pre
predpoklady a dokazované tvrdenie a stojí za pokus takto tie uhly rátať.

Z tetivových štvoruholníkov $ABRT$ a $ABR'T'$ máme $|\uhol ATB|=\alpha$,
$|\uhol AT'B|=\beta$. Týmto sme sa zbavili bodov $R$, $R'$, k dôkazu
tvrdenia $\alpha+\beta+\gamma+\delta=180\stupen$ ich nepotrebujeme.
Starajme sa radšej o to, ako si situáciu ďalej zjednodušiť. Máme tam
stále veľa priamok a dve kružnice. Ale tie kružnice sú rovnoľahlé podľa
bodu $H$, ktorý je priesečníkom osi $OO'$ a spoločnej dotyčnice $TT'$.
Obe tieto priamky sú v našej situácii podstatné, preto tento smer úvah
vyzerá sľubne. Zobrazme v tejto rovnoľahlosti kružnicu $k'$ na $k$.
(Rovnako by sme to mohli naopak, ale potom by nám tam zostali čiarkované
body, takto ostanú nečiarkované.) Bod $B$ sa zobrazí do nejakého bodu
$C$, bod $A$ do bodu $D$, bod $S'$ do bodu $S$, bod $T'$ do $T$. Uhol
$AT'B$ sa zobrazí do $DTC$ a oba teda majú rovnakú veľkosť $\beta$.
Kružnice $k'$ sme sa zbavili, môžeme si nakresliť nový obrázok, kde už
nebude.

Pozrieme sa na vec v novom svetle a zistíme niekoľko zaujímavostí.
Priamky $AB$, $CD$, $ST$ sú rovnobežné. Preto uhol $ASD$ má veľkosť
$\gamma+\delta$. Veľkosť uhla $ADB$ je rovnaká ako veľkosť uhla $ATB$,
teda $\alpha$. Veľkosť uhla $DAC$ je rovnaká ako veľkosť uhla $DTC$,
teda $\beta$. Čo s bodom $O$? Skôr, než ho zahodíme, pozrime sa, či nie
je na niečo užitočný. Priamka $OT$ je kolmá na dotyčnicu $HT$. Navyše
vieme zistiť veľkosť uhla $AOD$, je to $180\stupen-\alpha-\beta$. To
kvôli tomu, že uhol $DOC$ je stredový k uhlu $DAC$ a $AOB$ je stredový k
$ADB$, nakreslite si to do (nového) obrázka. Ale toto znamená veľa,
dokazované tvrdenie platí práve vtedy, keď štvoruholník $ASOD$ je
tetivový (potom $ASD$ a $AOD$ majú rovnakú veľkosť).

Nech $P$ je priesečník uhlopriečok. Uhol $APD$ má tiež veľkosť
$180\stupen-\alpha-\beta$. To by znamenalo, že body $S$, $P$, $O$ ležia
na kružnici nad tetivou $AD$. Tieto body však ležia na priamke. To
znamená, že dva z nich by boli totožné. Keďže $O$ a $S$ aj $O$ a $P$ sú
vo všeobecnosti rôzne, musia to byť body $S$ a $P$. Z toho vyplýva toto
tvrdenie: Nech k je kružnica a $H$ bod mimo nej. Vezmime nejaké dve
sečnice kružnice $k$ prechádzajúce bodom $H$ tak, aby vznikol
rovnoramenný lichobežník $ABCD$ vpísaný do kružnice. Potom priesečník
uhlopriečok tohto lichobežníka je pevný bod nezávislý od voľby sečníc.
(A my už vieme, že je to bod $S$ z našej úlohy.)

Ostáva nám dokázať, že štvoruholník $ADSO$ je tetivový. (Nakreslite si
ďalší obrázok, kde bude len tento štvoruholník a objekty, pomocou
ktorých je určený, teda kružnica $k$, priamka $HT$ a body $S$ a $O$.) To
je ekvivalentné s tým, že $HD\cdot HA=HS\cdot HO$ (mocnosť bodu ku
kružnici). Zrejme $HS\cdot HO=HT^2$ z Euklidovej vety v pravouhlom
trojuholníku $HTO$ a $HD\cdot HA=HT^2$ z mocnosti bodu $H$ ku kružnici
$k$. A sme hotoví. Ešte raz si prejdeme celý postup a overíme, že
nepotrebujeme žiaden ďalší rozbor prípadov okrem toho v úvode.

V poslednej časti dôkazu sme akosi odskočili od počítania uhlov.
Spravili sme to kvôli stručnosti a tiež si chceme ukázať aj využitie
mocnosti bodu ku kružnici. Neznamená to, že sa to rátaním uhlov dokázať
nedá. Ale je to zdĺhavejšie a poznám len jediné takéto riešenie, ktoré
využíva priesečník uhlopriečok a jeho vlastnosti spomínané v predošlej
poznámke. Skúste nejaké takéto riešenie cez počítanie uhlov nájsť.

Tetivovosť štvoruholníka $ADSO$ sa dá dokázať aj inými spôsobmi. Sú však
náročnejšie z pohľadu použitých poznatkov. Napríklad v kružnicovej
inverzii so stredom $O$ podľa kružnice $k$ sa body $H$ a $S$ zobrazia na
seba. Body $A$, $D$ sú samodružné. Obrazom priamky prechádzajúcej bodmi
$H$, $D$, $A$ je kružnica, prechádzajúca obrazmi týchto bodov a navyše
stredom $O$. Tými obrazmi sú body $S$, $D$, $A$ a sme hotoví.

Obrázky sme si nakreslili, zadanie pochopili, uhly označili, ale nikam
sme sa nedorátali. Nič to, stávajú sa aj horšie veci. Ale čo ďalej s
príkladom? Všimnime si predošlé riešenie. Skladá sa z niekoľkých krokov.
Preto nevidno súvis medzi predpokladmi a dokazovaným tvrdením, nevieme,
ako začať, ani ktorým smerom sa uberať. Pomohlo by nám, keby sme vedeli
úlohu rozložiť na niekoľko jednoduchších častí. To sa dá dosiahnuť tak,
že nejaký medzikrok uhádneme. Ako? Narysujeme si veľký presný obrázok. A
potom skúšame hádať, čo platí. Napríklad zostrojíme kružnicu cez tri
body. Neleží na nej nejaký použiteľný štvrtý? Nie sú nejaké priamky
rovnobežné? Možno je niečo vhodne symetrické? A henten trojuholník,
prečo vyzerá tak rovnoramenne? Nakreslíme si ďalší obrázok, odlišný od
prvého. Zase ten trojuholník vyzerá rovnoramenne? Alebo pravouhlo? Ležia
nejaké trojice bodov na priamke? Čo keby sme si tam dokreslili nejakú
ďalšiu priamku? Kružnicu? Predĺžili úsečku? Takto získame niekoľko
hypotéz, potom ich otestujeme na ďalšom presnom obrázku.

Keď tento postup vyskúšame na tejto úlohe, môžeme si všimnúť toto: Body
$R$, $B$, $R'$ ležia na priamke. A nielen to, táto priamka navyše
prechádza bodom $H$ (stred rovnoľahlosti kružníc). Priamky $AS$ a $BS'$
sú rovnobežné. Aj priamky $AS'$ a $BS$ sú rovnobežné. Trojuholník $SS'A$
je rovnoramenný. Štvoruholník $ASBS'$ je kosoštvorec. Štvoruholník
$RSOB$ je tetivový (aj ďalšie tri štvoruholníky tohto typu). Na
ľubovoľnom z týchto pozorovaní už vieme vybudovať riešenie.

Budeme používať rovnaké označenie ako v predošlom riešení. Nech $AR$ a
$BS'$ sú rovnobežné. Z tejto rovnobežnosti vyplýva, že tieto priamky sú
rovnoľahlé podľa bodu $H$ v rovnoľahlosti, ktorá zobrazí kružnicu $k$ na
kružnicu $k'$. (Pretože bod $S'$ je obrazom $S$.) V tejto rovnoľahlosti
sa $R$ zobrazí na $B$, preto body $R$, $B$, $H$ ležia na priamke.
Priamky $BR$, $AS'$ sú tiež rovnobežné (lebo situácia je symetrická
podľa osi $OO'$), preto aj body $R'$, $B$, $H$ ležia na priamke. Zostáva
dokázať rovnobežnosť priamok $AR$ a $BS'$. Keďže bod $B$ je obrazom bodu
$A$ v osovej súmernosti podľa osi $OO'$, je to ekvivalentné s
rovnoramennosťou trojuholníka $SS'A$ (poriadne si to uvážte). Toto sa dá
dokázať výpočtom využívajúcim podobnosť trojuholníkov a Pytagorovu vetu
pre množstvo pravouhlých trojuholníkov v obrázku, ako mnohí z vás aj
urobili. *Jaro Knebl* však našiel elegantné geometrické zdôvodnenie.
Priamka $AB$ je chordálou kružníc $k$ a $k'$, preto pretína úsek $TT'$
na spoločnej dotyčnici v jeho strede $M$ (z mocnosti bodu $M$ k daným
kružniciam máme $MT^2=MA\cdot MB=MT'^2$). Keď si to kolmo premietneme na
priamku $OO'$, tak priesečník priamky $AB$ s $OO'$ je stredom úsečky
$SS'$. Hotovo.

Všimnite si, že to druhé riešenie (t.$\,$j. posledný odstavec) je
stručnejšie ako prvé. Približne takto si predstavujeme riešenie, ktoré
pošlete. Obrázok, popis označenia (tu je samozrejme len odkaz na
predošlé riešenie), a potom reťaz tvrdení, pričom ďalšie vyplývajú z
predošlých a je tu spomenuté, prečo vyplývajú. Netreba opisovať, ako ste
si nakreslili $20$ obrázkov a všimli si, že nejaké priamky sú
rovnobežné. Stačí napísať, že rovnobežné sú a dôkaz tohto tvrdenia.
",8
0916120a35053e85,kms,"Na Merlina zapôsobí, ako rýchlo Krtko vyrieši sústavu rovníc, a preto ho
pozve k sebe na obed. Po obede Merlin vytiahne hru, aby po toľkom jedle
aj trochu rozhýbali mozgy.

Merlin rozdelí čísla $1,\ 2,\ \dots, \ 2n$ do $n$ disjunktných dvojíc
(teda každé z $2n$ čísel bude v práve jednej dvojici). Krtko si vyberie
práve jedno číslo z každej dvojice, ktorú Merlin vytvoril. Ak súčet
čísel, ktoré si Krtko vybral, je násobok $2n$, Krtko vyhrá. Inak vyhrá
Merlin. V závislosti od $n$ rozhodnite, ktorý z hráčov má vyhrávajúcu
stratégiu[^1].

[^1]: Vyhrávajúca stratégia je taká, vďaka ktorej hráč vyhrá bez ohľadu
    na to, ako bude hrať súper.
","Začnime jednoduchým pozorovaním o celkovom súčte čísel. Platí
$$1 + 2 + \ldots + 2n = \dfrac{2n(2n+1)}{2} = n(2n+1) = 2n^2 + n.$$
Môžeme si všimnúť, že súčet všetkých čísel dáva po delení $2n$ zvyšok
$n$. Teda ak sa Krtkovi podarí vybrať čísla tak, aby bol ich súčet
deliteľný $2n$, súčet ostatných bude mať zvyšok $n$. Vo všeobecnosti
Krtko rozdelí čísla na $2$ kôpky -- tú, ktorú si vezme, a tú, ktorú
nechá tak. Môžeme si všimnúť, že ak je súčet na jednej kôpke násobkom
$n$, na druhej je tiež. Zvyšky daných súčtov po delení $2n$ teda musia
byť $0$ a $n$, aby sedel celkový súčet.

Rozdeľme si príklad na $2$ časti, podľa toho, či je $n$ párne alebo
nepárne. Z predošlého odseku vieme, že Krtko vyhrá práve vtedy, keď
rozdelí čísla na dve kôpky tak, že súčet čísel na hociktorej z nich je
násobkom $n$. Pre jednoduchosť počítajme miesto s pôvodnými číslami, s
ich zvyškami po delení $n$.

Začnime s párnym $n$. Ľahko si všimneme, že Merlin dokáže popárovať
čísla tak, aby tie s rovnakým zvyškom po delení $n$ boli spolu. (Každé
číslo od $1$ po $n$ bude v dvojici s číslom o $n$ väčším.) Nech bude
Krtko robiť čokoľvek, nakoniec si vezme z každého zvyšku po jednom. V
takom prípade však prehrá, lebo $0 + 1 + \ldots + (n-1) = n(n-1)/2$.
Keďže $n-1$ je nepárne, výsledné číslo nebude deliteľné $n$. Merlin má
teda vyhrávajúcu stratégiu.

Prejdime k nepárnemu $n$. Veľmi ľahko vidíme, že Merlinova stratégia,
ktorá fungovala pre párne $n$, teraz nefunguje. Po chvíli skúšania si
všimneme, že Krtkovi sa aj pre iné rozdelenia vcelku darí voliť čísla
dosť šikovne na to, aby vyhral. Skúsme teda dokázať, že to tak bude pre
každé nepárne $n$. Opäť využijeme, že Krtkovo víťazstvo závisí na tom,
či dokáže čísla rozdeliť tak, aby mala každá kôpka súčet deliteľný $n$.
Pre jednoduchosť rozlíšme červenú a modrú kôpku. Krtko rozdelí každú
dvojicu od Merlina medzi tieto dve kôpky. Ak budú mať obe súčet
deliteľný $n$, jedna bude mať súčet deliteľný dokonca $2n$ a jej voľbou
Krtko vyhrá. My ukážeme niečo ešte silnejšie, a to dokonca, že Krtko vie
zariadiť, aby aj červená aj modrá kôpka obsahovali každý zvyšok po
delení $n$ práve raz. To mu pomôže, pretože súčet čísel od $0$ do $n-1$
je pre nepárne $n$ deliteľný $n$.

Nech si teda Krtko na začiatku zvolí nejakú dvojicu $a,b$, ktorú
vytvoril Merlin. Keďže ešte nie je nič zaradené, môže dať $a$ na červenú
kopu a nič tým nepokazí. Číslo s rovnakým zvyškom ako $a$ po delení $n$
potom zaradí do modrej. Ak toto číslo bolo $b$, môže začať so zvyšnými
číslami, keďže zaradené čísla nemajú na zvyšok vplyv. Inak je to
$c \neq b$ z dvojice $c,d$. Krtko zaradí $d$ do červenej a pokračuje s
novým zvyškom ďalej rovnako. Prejde do novej dvojičky a číslo s daným
zvyškom zaradí do modrej. Takto nenarazí znovu na zvyšok, ktorý už je
zaradený. Keďže má k dispozícii len konečne veľa čísel, raz sa dostane k
číslu, ktorého dvojička už zaradená je. Toto číslo zaradené ešte nebolo,
takže je to $b$. To zaradí do modrej kôpky, čo sedí, keďže $a$ je v
červenej. Zaradené dvojičky ani zvyšky už nemajú vplyv na zvyšné čísla,
a tak môže Krtko začať svoj postup znovu.

Ako môžeme vidieť, Krtko dokáže rozdeliť zvyšky na modrú a červenú kôpku
a udržať sa pritom v medziach stanovených zadaním. Následne si už len
vyberie jednu tak, aby vyhral. Krtko má teda víťaznú stratégiu.
",8
167417884964f100,kms,"Veronika našla na povale babičkin recept na famóznu
angreštovo-broskyňovo-cviklovo-dyňovú tortu. V recepte tiež stojí, že ak
sa pri pečení použije čarovný súčin ingrediencií, bude torta nielen
chutná, ale aj rozdeliteľná medzi 12 ľudí. Veronike sa to však sprvu
nezdalo.

Pre štyri celé čísla $a$, $b$, $c$, $d$ nazvime *čarovný súčin* hodnotu
výrazu $(a~-~b)(a~-~c)(a~-~d)(b~-~c)(b~-~d)(c~-~d)$. Pomôžte Veronike
nájsť všetky štvorice celých čísel $(a,b,c,d)$ také, že žiadne dve z
nich nemajú rovnakú hodnotu a ich čarovný súčin sa dá vydeliť číslom
$12$ bezo zvyšku.
","Chceme dokázať, že čarovný súčin je vždy deliteľný $12$-timi. To platí,
ak je deliteľný tromi aj štyrmi.

Najskôr dokážeme, že je deliteľný tromi. Môžeme si všimnúť, že
$(a-b)\,(a-c)\,(a-d)\,(b-c)\,(b-d)\,(c-d)$ sú všetky možné rozdiely
medzi celými číslami $a,b,c,d$.

Aby rozdiel dvoch čísel $(k-l)$ bol deliteľný celým číslom $n$, $k$ a
$l$ musia mať rovnaký zvyšok po delení $n$. Napríklad, aby $(k-l)$ bolo
deliteľné dvoma, tak $k$ a $l$ musia mať rovnaký zvyšok po delení dvoma.

Sú len tri možné zvyšky po delení tromi: $0$, $1$ alebo $2$. Teda aspoň
dve z čísel $a,b,c,d$ budú mať rovnaký zvyšok po delení tromi. Rozdiel
týchto dvoch čísel bude deliteľný tromi a čarovný súčin bude preto
deliteľný tromi.

Teraz potrebujeme dokázať ešte deliteľnosť štyrmi. Súčin bude deliteľný
štyrmi, ak budú aspoň dva z rozdielov párne. Rozdiel dvoch čísel je
párny, ak majú rovnakú paritu. Ak sú všetky z čísel $a,b,c,d$ rovnakej
parity, ich rozdiely budú párne. Ak sú tri čísla rovnakej parity a jedno
je opačnej, tieto tri čísla vytvoria tri párne rozdiely. Napokon, ak sú
dve čísla rovnakej parity a druhé dve opačnej, obe dvojice vytvoria
párny rozdiel.

Súčin všetkých rozdielov bude vždy obsahovať aspoň dva párne rozdiely a
preto bude vždy deliteľný štyrmi. Okrem toho sme ukázali, že bude
deliteľný aj tromi a teda bude deliteľný aj $12$-timi ako tvrdí zadanie.
",1
d879940080b5e0eb,kms,"Máme $45$ klebetníc, pričom každá sa za posledný týždeň dozvedela novú
klebetu a chce sa o ňu podeliť s ostatnými. Vie to urobiť tak, že
niektorej inej zavolá a pritom si navzájom povedia všetky klebety, ktoré
vedia. Chceme, aby každá z nich vedela všetky klebety. Na koľko najmenej
zavolaní to ide?
","Aby som vás dlho nenapínal, správna odpoveď je $86$. Toto číslo však
treba aj nejako odôvodniť čiže:\
1. Treba dokázať, že $86$ telefonátov skutočne postačuje. Toto je
pravda, dá sa to uskoutočniť napríklad takto: prvá klebetnica zavolá
druhej, potom druhá tretej, a tak ďalej až štyridsiatadruhá zavolá
štyridsiatejtretej. Potom si zavolajú štyridsiataštvrtá so
štyridsiatoupiatou, štyridsiataštvrtá so štyridsiatoutreťou a
štyridsiatapiata so štyridsiatoudruhou. Nakoniec znova štyridsiatadruhá
zavolá všetkym zvyšným. Môžte si ľahko overiť, že po týchto $86$
telefonátoch bude naozaj každá klebetnica vedieť všetky klebety.\
2. ďalej treba ukázať, že na menej telefonátov ako $86$ sa to nedá.
Dokážeme dokonca trochu všeobecnejšie tvrdenie a to že pre $n$ klebetníc
je vždy potrebných aspoň $2n-4$ hovorov. Toto dokážeme indukciou:\
$1^\circ$ Pre $n\leq4$ si môže tvrdenie dokázať sám čitateľ.\
$2^\circ$ Predpokladajme, že medzi $n-1$ klebetnicami sa môžu všetky
informácie rozšíriť až na najmenej $2(n-1)-4$ telefonátov. My chceme
dokázať, že pre $n$ klebetníc je minimum telefonátov aspoň $2n-4$.
Skúsme na to ísť sporom a predpokladať, že si klebetnice dokážu vymeniť
všetky klebety na najviac $2n-5$ volaní.\
Uvedomme si najskôr niekoľko zaujímavých vecí. Ak si vezmeme dve
ľubovoľné klebetnice a na začiatku ich posadíme do jednej miestnosti v
ktorej už potom celý čas ostanú tak, že ak niekto volá jednej z nich,
dozvie sa aj klebety tej druhej a tiež obe sa dozvedia klebety tej
klebetnice, ktorá im volala, môžme si tieto dve klebetnice zatvorené v
jednej miestnosti predstaviť ako jednu superklebetnicu a dostaneme tým
vlastne situáciu pre $n-1$ klebetníc. Zrejme po rovnakej postupnosti
telefonátov ako pred tým, budú nakoniec tiež všetky klebetnice plne
informované a ešte sa nám aj podarí ušetriť všetky telefonáty medzi
týmito dvoma klebetnicami. ďalej si všimnime, že žiadne dve klebetnice
si nemôžu volať viac ako jedenkrát. Keby si totiž nejaké dve klebetné
klebetnice $A$, $B$ telefonovali aspoň dvakrát, môžme si ich predstaviť
odzačiatku zavreté v jednej miestnosti. Ušetríme tým aspoň dva
telefonáty a podarí sa nám rozšíriť všetky klebety $n-1$ klebetníc
(jedna z nich je superklebetnica $AB$) na prinajhoršom $2n-5-2=2(n-1)-5$
telefonátov, čo je však v spore s indukčným predpokladom.\
Dvom klebetniciam $A$, $B$ môžme vymeniť ich telefóny v momente, keď
vedia presne tie isté informácie (čiže napríklad tesne po tom ako spolu
telefonovali) a nič sa tým nezmení na výsledku telefonátov klebetníc.
Vymenenie telefónov znamená, že od danej chvíle sa každý kto bude volať
klebetnici $A$ dovolá klebetnici $B$ a naopak a tiež že klebetnica $A$
bude odteraz volať tým ľuďom ktorým chcela volať $B$ a naopak. To, že sa
touto výmenou nijako neovplyvní počet potrebných telefonátov je zrejmé,
pretože klebetnice $A$, $B$ sú pre nás vo chvíli keď vedia presne tie
isté informácie úplne identické a teda by sme ich aj tak nevedeli nijako
inak rozlíšiť.\
Pomocou týchto tvrdení už vieme napríklad dokázať, že žiadne dve
klebetnice, ktoré spolu telefonovali pred tým, nemohli vedieť obe tú
istú klebetu. Dôkaz je najjednoduchší sporom - predpokladajme že dve
klebetnice $A$, $B$ vedia tú istú klebetu $c$ a následne si
zatelefonujú. Keďže obe vedeli klebetu $c$, museli sa ju obe nejako
dozvedieť od klebetnice $C$, ktorá túto klebetu na začiatku vedela ako
jediná. ($A$ a $C$, $B$ a $C$ nemusia byť nutne rôzne.) Nech sa teda $A$
dozvedela $c$ od $C$ tak, že $C$ zavolala $X_1$, tá zas zavolala $X_2$,
a tak ďalej až $X_n$ zavolala $A$. Podľa predchádzajúceho tvrdenia sa
však kľudne mohlo stať, že $C$ zavolala $X_1$ a potom si vymenili
telefóny - tým dostaneme možno trochu odlišnú postupnosť telefonátov ale
znova sa všetky klebety rozšíria ku všetkým klebetniciam na rovnaký
počet telefonátov, takže nám to nemusí vadiť. Potom by už však $X_2$
nevolala s $X_1$ ale s $C$ a tie dve by si znova mohli ihneď potom
vymeniť telefóny. Takto by si $C$ mohla aj ďalej vymieňať telefóny s
klebetnicami $X_i$ až by si nakoniec vymenila telefón s klebetnicou $A$.
Sme teda v situácii, keď chce klebetnica $B$ telefonovať klebetnici $C$
pričom vie jej klebetu $c$. (Tu by sme boli aj keby $A$ a $C$ boli
odzačiatku jedna a tá istá klebetnica.) Znova si však môžme zistiť
zoznam klebetníc $Y_i$ cez ktoré sa $B$ dozvedela $c$ a podobným
spôsobom ich povymieňať až kým sa nedostaneme do situácie že $B$ sa
vlastne dozvedela klebetu $c$ priamo telefonátom s $C$. My však už
vieme, že $B$ nemôže s $C$ telefonovať dvakrát a tým dostávame spor.\
Posledné čo si dokážeme je, že ak $A$ uskutočnila svoj posledný hovor s
$B$, bol toto zároveň aj posledný hovor $B$. Toto je vcelku triviálne,
pretože $A$ po svojom poslednom hovore už bude vedieť všetky klebety a
teda ich bude všetky vedieť aj $B$. Keby si potom ešte $B$ chcela s
niekým poklebetiť, určite by už tie dve poznali aspoň jednu spoločnú
klebetu ($B$ ich totiž vie všetky) čo sme však práve ukázali že nemôže
nastať.\
O každom hovore teda môžme povedať že je buď finálny (ak je to posledný
hovor oboch klebetníc) alebo nefinálny (ak nie je posledným hovorom ani
jednej z klebetníc). Vezmime si teraz najneskôr uskutočnený nefinálny
hovor a nech je medzi klebetnicami $A_1$, $A_2$. Obe tieto klebetnice
budú telefonovať ešte práve raz a určite nie znova medzi sebou - nech
teda $A_1$ uskutoční svoj finálny hovor s $A_3$. Keďže tento hovor bol
finálny aj pre $A_3$, musí $A_2$ uskutočniť svoj finálny hovor ešte s
nejakou inou klebetnicou - povedzme $A_4$. Všimnime si, že $A_1$ a $A_3$
už budú po svojom vzájomnom hovore plne informované a súčasne pred ním
nesmeli mať žiadnu spoločnú klebetu, informácie klebetníc $A_1$ a $A_3$
sú preto tesne pred ich hovorom doplnkové. To isté platí aj pre $A_2$ a
$A_4$ a keďže $A_1$ a $A_2$ v tom čase vedia presne tie isté klebety,
musí vedieť aj $A_3$ také isté klebety ako $A_4$.\
Bez ujmy na všeobecnosti môžme predpokladať, že predposledný hovor $A_3$
a $A_4$ bol medzi sebou navzájom. Ak by to tak nebolo, nech je
predposledný hovor $A_3$ s nejakou inou klebetnicou $A_5$. Tá však po
ich hovore bude vedieť to isté ako $A_3$ a teda aj to isté ako $A_4$ a
preto $A_4$ a $A_5$ môžme s kľudným svedomím vymeniť a dostaneme to čo
sme chceli.\
Ďalej vieme povedať aj to, že žiadna z týchto štyroch klebetníc nevolala
iba dvakrát pretože jej klebetu by sa už mohli dozvedieť len tie zvyšné
tri a podľa predpokladu je klebetníc viac ako štyri. Preto $A_1$, $A_2$
ani $A_3$, $A_4$ nie sú prvým hovorom žiadnej z nich - nech teda prvý
hovor klebetnice $A_i$ je s klebetnicou $B_i$. $A_i$ a $B_i$ musia byť
tiež všetky navzájom rôzne, lebo inak by znova neskôr telefonovali spolu
klebetnice, ktoré majú spoločné klebety, čo nie je možné. Keďže
spomínané štyri hovory klebetníc $A_i$ už prebiehajú len čisto medzi
nimi, môžme bez ujmy na všeobecnosti predpokladať že tieto štyri hovory
boli až úplne posledné hovory medzi všetkými $n$ klebetnicami a teda v
čase keď prebiehali už $B_i$ vedeli všetky klebety. Spojme teraz dvojice
klebetníc $A_i$, $B_i$ do superklebetníc $(AB)_i$ a pozrime sa čo sa
stane. Odpadnú nám štyri hovory $A_i$, $B_i$ a taktiež nám odpadnú
hovory štyri hovory medzi $A_i$ navzájom. Prečo? Keďže klebetnice $B_1$
až $B_4$ vedeli v čase týchto štyroch hovorov všetky klebety, budú ich
vedieť aj superklebetnice $(AB)_i$ a teda hovory medzi $A_i$ už budú
ďalej zbytočné. Tým sme však dostali postupnosť telefonátov pre $n-4$
klebetníc na $2n-5-8=2(n-4)-5$ hovorov čo je spor.

Väčšine riešiteľov sa podarilo nájsť riešenie na 86 alebo 87
telefonovaní. Málokto sa však pokúsil dokázať, že toto riešenie je
najlepšie možné a kompletný dôkaz sa bohužiaľ nepodarilo nájsť vôbec
nikomu. Niet ani divu, táto úloha bola skutočne ťažká čo sa dá vidieť aj
zo vzorového riešenia. Body sme dávali za akýkoľvek krok ktorý mohol
viesť ku korektnému dôkazu, nie však za nájdenie správneho výsledku.
",6
f7f28eedf3811d25,kms,"Nájdite najmenšie nepárne prirodzené číslo $n>1$ s nasledujúcou
vlastnosťou: existuje nekonečne veľa prirodzených čísel, ktorých štvorec
(druhá mocnina) je rovný súčtu štvorcov nejakých $n$ za sebou idúcich
prirodzených čísel.
","(Čiastočne podľa *Ondra Budáča*.) Máme nájsť najmenšie nepárne číslo
väčšie ako 1, ktoré spĺňa podmienky zadania. Rozumné teda bude skúšať
postupne nepárne čísla 3, 5, 7, ...a zisťovať, či vyhovujú. Keď
natrafíme na prvé, ktoré vyhovuje (a dokážeme to o ňom a o predošlých
dokážeme, že nevyhovujú), bude úloha vyriešená.

Skúsme teda ako prvú hodnotu $n=3$. Chceme zistiť, či existuje nekonečne
veľa čísel, ktorých štvorec je súčtom troch po sebe idúcich štvorcov.
Zaujíma nás preto, či rovnica $$k^2 = (a-1)^2 + a^2 + (a+1)^2$$ má
v obore prirodzených čísel nekonečne veľa riešení. (Presnejšie takých
riešení, pre ktoré platí $a>1$, lebo chceme, aby $a-1$, $a$ aj $a+1$
boli prirodzené. Avšak ak bude nekonečne veľa prirodzených riešení, bude
aj nekonečne veľa takých, pri ktorých $a>1$.) Tvar
$(a-1)^2 + a^2 + (a+1)^2$ sme uprednostnili pred tvarom
$a^2 + (a+1)^2 + (a+2)^2$ len z kozmetických dôvodov (po úprave vypadnú
niektoré členy), celé riešenie sa dá urobiť aj bez tohoto . Po úprave
uvedenej rovnice dostaneme $$k^2 = 3a^2 + 2.$$ Skúsené oko už zbadá, že
táto rovnosť nemôže byť splnená pre žiadne celé čísla $k$, $a$. Totiž
pravá strana očividne dáva pre ľubovoľnú hodnotu $a$ po delení tromi
zvyšok 2, zatiaľ čo ľavá strana je štvorec, a tak dáva po delení tromi
zvyšok 0 alebo 1 (dokázať to vám nebude robiť problém, stačí rozobrať
tri možnosti podľa toho, aký zvyšok dáva po delení tromi číslo $k$). Tým
sme dokázali, že hodnota $n=3$ prípustná nie je (neexistuje *žiadne*
číslo, ktorého štvorec je súčtom troch po sebe idúcich čísel, nie to
ešte nekonečne veľa čísel).

Fajn, už máme 1 bod, poďme si vybojovať ďalší. Na rade je hodnota $n=5$.
Tentoraz nás zaujíma rovnica
$$k^2 = (a-2)^2 + (a-1)^2 + a^2 + (a+1)^2 + (a+2)^2$$ (opäť sme urobili
kozmetickú úpravu). Po úprave dostaneme prijateľnejší tvar
$$k^2 = 5(a^2+2).$$ Ak by ostatná rovnosť platila pre čísla $k$ a $a$,
tak nutne $5\mid k^2$, teda aj $5\mid k$ (keď má $k^2$ v prvočíselnom
rozklade päťku, musí ju mať aj $k$), z čoho zasa $25\mid k^2$. Preto 25
musí deliť aj pravú stranu, čiže $5\mid a^2+2$. Avšak $a^2+2$ nemôže byť
nikdy deliteľné piatimi, ako vidíme z tabuľky.

  zvyšok $a$ po delení piatimi       0   1   2   3   4
  ---------------------------------- --- --- --- --- ---
  zvyšok $a^2+2$ po delení piatimi   2   3   1   1   3

Takže $n=5$ tiež nevyhovuje.

Hodnotu $n=7$ vybavíme veľmi podobne, ako sme to urobili pri $n=5$. Po
úprave príslušnej rovnice (už ju nebudeme písať) totiž dostaneme
$$k^2 = 7(a^2+4).$$ Ak $k$ a $a$ spĺňajú túto rovnosť, skopírovaním úvah
z predošlého odstavca dostaneme $7\mid a^2+4$. Z tabuľky opäť vidíme, že
to nie je možné.

  zvyšok $a$ po delení siedmimi       0   1   2   3   4   5   6
  ----------------------------------- --- --- --- --- --- --- ---
  zvyšok $a^2+4$ po delení siedmimi   4   5   1   6   6   1   5

Vylúčiť prípad $n=9$ je ešte jednoduchšie. Po úprave máme rovnicu
$$k^2 = 9a^2+60.$$ Pravá strana však zjavne nemôže byť štvorcom, lebo je
deliteľná tromi, ale nie je deliteľná deviatimi (zatiaľ čo každý
štvorec, ktorý je deliteľný tromi, je deliteľný aj deviatimi -- podobnú
úvahu sme robili už pri hodnote $n=5$, keď z predpokladu $5\mid k^2$ sme
odvodili $25\mid k^2$).

Pomaly strácame chuť príklad ďalej takto riešiť. Naoko to vyzerá, že
zakaždým ukážeme, že rovnica nemá žiadne riešenie a že teda žiadne
číslo $n$ nevyhovuje podmienkam zadania. Našťastie sa toto zdanie ukáže
ako mylné už pri nasledujúcom kandidátovi $n=11$. Riešenú rovnicu
$$k^2 = (a-5)^2 + (a-4)^2 + (a-3)^2 + \cdots + (a+3)^2 + (a+4)^2 + (a+5)^2
\tag{1}$$ upravíme na tvar $$k^2 = 11(a^2+10).$$ Pravá strana je vždy
deliteľná jedenástimi, preto aj $11\mid k$ a môžeme položiť $k=11m$, kde
$m$ je prirodzené číslo. Po vykrátení tak dostaneme $$11m^2 = a^2+10.
\tag{2}$$ Príliš sme si nepomohli, len sme o niečo znížili koeficienty
rovnice. Avšak pri tejto rovnici na prvý pohľad vidíme, že jej riešením
je dvojica $(m,a)=(1,1)$. I keď táto dvojica nám ešte nedá 11 za sebou
idúcich štvorcov prirodzených čísel, ktorých súčet je štvorcom (na to
potrebujeme $a>5$), vieme vďaka nej, že sa nám určite nepodarí dokázať
(tak ako sa nám to podarilo pri $n=3,7,9,11$ pomocou zvyškových tried),
že rovnica  nemá v celých číslach žiadne riešenie (jedno sme predsa
práve našli). Navyše pri tomto type rovníc často nájdenie jedného
riešenia naznačuje, že riešení by mohlo byť nekonečne veľa. Na
vyriešenie úlohy nepotrebujeme vyriešiť rovnicu  všeobecne,
t. j. nemusíme nájsť všetky riešenia a dokázať, že žiadne iné
neexistujú. Stačí nájsť nekonečne veľa riešení. Skúsme teda nejaké
ďalšie riešenia objaviť. Super by bolo vytvoriť rekurentný vzťah, ktorým
vieme generovať z už nájdených riešení nové riešenia. Veľmi dobrou
metódou je zopár riešení nájsť pomocou kalkulačky či počítača,
rekurentný vzťah sa dá potom ľahšie objaviť. Skúsme to však bez toho.

Chceme vytvoriť postupnosť riešení $(m_k,a_k)$, $k=1,2,\dots$, pričom
každé ďalšie sa bude dať vyjadriť pomocou predchádzajúceho. Také
vyjadrenie môže mať povedzme tvar $$\aligned
m_{k+1} &= A\cdot m_k + B\cdot a_k,\\
a_{k+1} &= C\cdot m_k + D\cdot a_k,
\endaligned
\qquad k=1,2,\dots,
\tag{3}$$ pričom práve koeficienty $A$, $B$, $C$, $D$ chceme nájsť.
Dopredu síce vôbec nemáme záruku, že také vyjadrenie existuje, t. j. že
existujú celé čísla $A$, $B$, $C$, $D$ také, že postupnosť definovaná
pomocou  s počiatočnými hodnotami $(m_1,a_1)=(1,1)$ je postupnosťou
riešení rovnice . Ale za pokus to stojí, veď ak také čísla nájdeme, bude
úloha vyriešená.

Každé riešenie $(m,a)$ danej rovnice spĺňa rovnosť $11m^2-a^2=10$.
Vhodné teda bude navoliť $A$, $B$, $C$, $D$ tak, aby platilo
$$11m_{k+1}^2-a_{k+1}^2=11m_k^2-a_k^2,
\tag{4}$$ z čoho po dosadení z  postupnými úpravami dostaneme $$\aligned
11(Am_k + Ba_k)^2 - (Cm_k + Da_k)^2 &= 11m_k^2 - a_k^2,\\
(11A^2-C^2)m_k^2 + (11B^2-D^2)a_k^2 + (22AB-2CD)m_ka_k &= 11m_k^2 - a_k^2.
\endaligned$$ Ostatná rovnosť má platiť pre každý index $k$. Klasickým
porovnaním koeficientov dostávame sústavu $$\aligned
11A^2 - C^2 &= 11,\\
11B^2 - D^2 &= {-}1,\\
 22AB - 2CD &= 0.
\endaligned$$ Uhádnime nejaké riešenie. Z prvej rovnice sústavy vidíme,
že $11\mid C$. Vyskúšajme do nej dosadiť $C=11, 22, 33, \dots$ Prvé dve
hodnoty nám nedajú celočíselné $A$. No pre $C=33$ dostaneme $A=10$
(prípadne $A={-}10$, ale nezabúdajme, že iba hádame hocaké riešenie,
zápornej možnosti sa teda nevenujme). Zatiaľ sme pracovali len s prvou
rovnicou. Dosaďme uhádnuté čísla do tretej rovnice sústavy. Získame
$$22\cdot 10B - 2\cdot 33D = 0 \qquad\text{a~po vykrátení}\qquad 10B - 3D = 0.$$
Už dosadením najmenšieho prirodzeného riešenia tejto rovnice $B=3$,
$D=10$ do druhej rovnice sústavy zistíme, že vyhovuje
($11\cdot 3^2-10^2$ je naozaj ${-}1$). Našli sme teda jedno riešenie
$(A,B,C,D)=(10,3,33,10)$ a po dosadení do  máme postupnosť $$\aligned
m_{k+1} &= 10m_k + 3a_k,\\
a_{k+1} &= 33m_k + 10a_k,
\endaligned
\qquad k=1,2,\dots,\quad m_1=a_1=1.$$ Pre zaujímavosť zrátajme prvých
pár členov. Dostaneme dvojice $(1,1)$, $(13,43)$, $(259,859)$, ...
Neveriaci ľahko overia, že sú to naozaj riešenia rovnice . Zrejme takto
vygenerujeme nekonečne veľa rôznych riešení (postupnosť je zjavne
rastúca). To, že sú to naozaj riešenia, vyplýva z postupu, akým sme
našli konštanty $A$, $B$, $C$, $D$. Platí totiž vzťah  a ostatné je
vecou indukcie. Dokázali sme teda, že rovnica  má nekonečne veľa
riešení, preto ich má nekonečne veľa aj rovnica . (Ku každej dvojici
$(m_k,a_k)$, ktorá je riešením , máme dvojicu $(11m_k,a_k)$, ktorá je
riešením . Pritom pre $k>1$ máme $a_k>5$, takže z každej dvojice
$(11m_k,a_k)$ pre $k>1$ dostaneme nových 11 po sebe idúcich štvorcov
*prirodzených* čísel.)

Tým je úloha vyriešená. Hľadaným číslom je $n=11$.

Prípady $n<11$ bolo možné vylúčiť viacerými spôsobmi. Napríklad pre
$n=5$ stačilo rozobrať všetky možnosti zvyškov po delení štyrmi a pre
$n=7$ po delení šestnástimi.

Viacerí riešitelia popisovali riešenia rovnice  iným rekurentným
vzťahom. Keď máme vygenerovaných zopár riešení, dá sa uhádnuť, že
riešenia tvoria postupnosť $(m_k,a_k)$ definovanú
$$m_{k+2}=20m_{k+1}-m_k, \qquad a_{k+2}=20a_{k+1}-m_k, \qquad m_1=a_1=1,\ m_2=13,\ m_2=43.$$
Matematickou indukciou, ktorá ale vyžaduje trochu viac technických
detailov, sa potom dá dokázať, že táto postupnosť naozaj obsahuje
riešenia rovnice.

Rovnica  má aj iné riešenia ako tie, ktoré sme popísali našou
postupnosťou. Vyhovuje napríklad aj dvojica $(7,23)$. Zamyslite sa nad
tým, ako vyzerá množina všetkých riešení. Ďalšou zaujímavou otázkou je,
ktoré nepárne $n$ okrem jedenástky spĺňajú podmienky zadania.

Mnohí ste sa snažili riešiť úlohu so všeobecným $n$. Namiesto viacerých
konkrétnych rovníc, ktoré sme dostali pre $n=3,5,7,9,11$ (poslednou
z nich je rovnica ), ste tak dostali jednu rovnicu tvaru $k^2=na^2+V$,
pričom $V$ ste vyjadrili pomocou vzorca pre súčet štvorcov prvých
niekoľko prirodzených čísel. S touto rovnicou sa ale moc pohnúť nedalo.
Naše riešenie ukazuje, prečo to nešlo. Veď pre každú hodnotu $n$ sme
použili odlišné argumenty. Ťažko ich možno všetky odjaviť z jednej
všeobecnej rovnice. Pritom v zadaní sa priamo ponúkalo, aby sme
odbavovali prípady jednotlivo. Nájsť predsa bolo treba *najmenšie*
nepárne číslo s uvedenými vlastnosťami, a nie všetky.
",8
58496fa0346c808a,kms,"V kultúrnom dome v Kanianke si Miro spravil seminár o funkcionálnych
rovniciach. Na začiatku seminára si z batohu víťazoslávne vytiahol
papier s pripravenou funkcionálnou rovnicou. Papier sa mu však v batohu
pokrčil a nebol viac rovný.

Nájdite všetky funkcie $f: \mathbb{R} \rightarrow \mathbb{R}$ také, že
pre všetky reálne čísla $a$, $b$ platí nasledujúca nerovnosť:
$$f(a)f(b) + f(ab) \le a+b.$$
","Pri funkcionálnych rovniciach a nerovnostiach veľmi často býva užitočným
prvým krokom dosadiť si za argumenty funkcie nejaké konkrétne čísla a
skúsiť z toho odpozorovať niečo zaujímavé. Ako kandidáti na tieto
konkrétne argumenty sa ponúkajú najčastejšie čísla $0$, $1$ alebo $-1$.
Skúsme to využiť aj v tomto prípade.

Ak dosadíme do nerovnosti $a=b=-1$, dostaneme $$\begin{align}
    f(-1)f(-1) + f(1) &\le -2, \nonumber \\
    f(-1)^2 + f(1) &\le -2, \label{ab-1full} \\
    f(1) &\le -2 -f(-1)^2 . \nonumber
\end{align}$$

Môžeme si všimnúť, že $-f(-1)^2$ je vždy záporné, a teda táto nerovnica
implikuje, že $$\begin{equation}
    f(1) \le -2 \label{ab-1}.
\end{equation}$$

Podobne môžeme postupovať s $a=b=1$: $$\begin{align}
    f(1)f(1) + f(1) &\le 2, \nonumber \\
    f(1)^2 + f(1) &\le 2, \nonumber \\
    f(1)^2 + f(1) - 2 &\le 0, \nonumber \\
    (f(1) - 1)(f(1) + 2) &\le 0, \nonumber \\
    f(1)\in\left<-2;1\right> \label{ab1}.
\end{align}$$

Skombinovaním ([\[ab-1\]](#ab-1){reference-type=""ref"" reference=""ab-1""})
a ([\[ab1\]](#ab1){reference-type=""ref"" reference=""ab1""}) dostaneme, že
$f(1)=-2$. Ak sa vrátime k
([\[ab-1full\]](#ab-1full){reference-type=""ref"" reference=""ab-1full""}) a
dosadíme hodnotu $f(1)$, vieme získať hodnotu pre $f(-1)$:
$$\begin{align*}
    f(-1)^2 + f(1) &\le -2, \\
    f(-1)^2 - 2 &\le -2, \\
    f(-1)^2  &\le 0, \\
    f(-1) &= 0.
\end{align*}$$

Získali sme dosádzaním konkrétnych čísel nejaké informácie o hĺadaných
funkciách. Pokúsme sa využiť tieto dve hodnoty v náš prospech. Chceli by
sme nájsť nejaké informácie o hľadanej funkcii aj pre všeobecné
argumenty. Dosaďme teda do nerovnosti $a=x$ a $b=1$: $$\begin{align}
    f(x)f(1) + f(x) &\le x + 1, \nonumber \\
    -2f(x) + f(x) &\le x + 1, \nonumber \\
    -f(x) &\le x + 1, \nonumber \\
    f(x) &\ge -x - 1 \label{axb-1} .
\end{align}$$

Podobne postupujme aj pri dosadení $a=-x$ a $b=-1$: $$\begin{align}
    f(-x)f(-1) + f(x) &\le -x - 1, \nonumber \\
    0f(-x) + f(x) &\le -x - 1, \nonumber \\
    f(x) &\le -x - 1 \label{a-xb-1} .
\end{align}$$

Skombinovaním ([\[axb-1\]](#axb-1){reference-type=""ref""
reference=""axb-1""}) a ([\[a-xb-1\]](#a-xb-1){reference-type=""ref""
reference=""a-xb-1""}) dostávame $-x - 1 \le f(x) \le -x - 1$, čiže
$f(x)=-x-1$.

Zistili sme, že $f(x)=-x-1$ je jedinou funkciou
$f: \mathbb{R} \rightarrow \mathbb{R}$ takou, že $f$ má potenciál spĺňať
nerovnosť zo zadania. Už nám ostáva len overiť, či tú nerovnosť naozaj
spĺňa pre všetky argumenty z $\mathbb{R}$: $$\begin{align}
    f(a)f(b) + f(ab) &\le a+b, \nonumber \\
    (-a-1)(-b-1) + (-ab-1) &\le a+b, \nonumber \\
    ab + a + b + 1 - ab - 1 &\le a+b, \nonumber \\
    a + b &\le a + b. \label{fin}
\end{align}$$

Z ([\[fin\]](#fin){reference-type=""ref"" reference=""fin""}) jasne vidíme,
že nerovnosť platí pre všetky možné hodnoty $a,b\in\mathbb{R}$. Dokázali
sme teda, že $f(x)=-x-1$ je jedinou funkciou, pre ktorú platí nerovnosť
zo zadania.
",10
2d8be08fcfcfc15e,kms,"V Kanianke sa rozhodli zaviesť metro. Každá linka má mať aspoň štyri
zastávky a ľubovoľné dve linky majú mať spoločnú práve jednu zastávku.
Dokážte, že pre každý taký návrh liniek možno rozdeliť zastávky na
podzemné a nadzemné tak, že každá linka bude obsahovať zastávky oboch
typov.
","Na začiatok uvažujme prípad, kedy všetky linky majú spoločnú zastávku
$Z$. Vtedy zastávka $Z$ bude nadzemná a zvyšné podzemné, čím zjavne
každá linka bude obsahovať zastávky oboch typov.

Teraz predpokladajme, že nemáme zastávku, ktorá je na všetkých linkách.
Zjavne v takom prípade máme aspoň tri linky. Uvažujme teda ľubovoľné dve
linky $a$, $b$ a označme si ich spoločnú zastávku ako $Z$. Vieme, že
niektorá linka zastávkou $Z$ neprechádza -- označme si ju $c$. Ďalej si
označme spoločnú zastávku liniek $a$, $c$ ako $Y$ a spoločnú zastávku
liniek $b$, $c$ ako $X$. Zastávky $X$, $Y$ a $Z$ budeme spoločne nazývať
ako *centrum*.

Naša konštrukcia vyzerá nasledovne: nadzemné zastávky budú práve tie
zastávky, ktoré sú na linkách $a$, $b$, $c$ a zároveň nie sú v centre.
Teraz ukážeme, že táto konštrukcia je správna. Každá z liniek $a$, $b$,
$c$ má zastávky oboch typov. Zoberme si linku $l$ rôznu od $a$, $b$,
$c$. Ak majú linky $a$, $l$ spoločnú nadzemnú zastávku, tak linka $l$
môže mať najviac dve ďalšie zastávky nadzemné -- najviac po jednej na
linkách $b$, $c$; teda linka $l$ musí mať aj podzemnú zastávku. Ostáva
prípad, kedy linky $a$, $l$ majú spoločnú podzemnú zastávku, bez ujmy na
všeobecnosti nech je to zastávka $Z$. Potom linka $l$ neprechádza
zastávkou $Y$, ani $X$, lebo s linkou $a$, ani $b$, nemôže mať spoločné
dve zastávky. Preto spoločná zastávka liniek $l$, $c$ leží mimo centra,
a teda je nadzemná. Linka $l$ teda vo všetkých prípadoch má zastávky
oboch typov, čím je náš dôkaz ukončený.

### Komentár k riešeniu

Riešenie, ktoré uvádzame, je napísané v čistej forme -- teda bez omáčok
okolo, ako naň prísť. Preto k nemu na záver povieme nejaké komentáre.
Takéto riešenia sa aj ľahko opravujú, lebo v nich pekne vidno dôležité
kroky.

Riešenia takýchto úloh vyzerajú tak, že opíšeme spôsob, ako rozdelíme
zastávky na dva typy a potom ukážeme, že toto naše rozdelenie je
správne. Nájsť také rozdelenie vyžaduje zväčša veľa skúmania, hrania sa,
kreslenia si, \... a potom všímania súvislostí, pravidelností a
systémov. Na začiatok môže pomôcť skúsiť si kresliť linky postupne. Prvé
dve sa dajú nakresliť jednoznačne: musia mať spoločnú práve jednu
zastávku $Z$. Tretia môže prechádzať zastávkou $Z$ alebo každú s prvých
dvoch liniek môže pretínať v iných zastávkach. Týmto dostávame nejakú
štruktúru, ako to musí v našich linkách vyzerať. A na niečom takom vieme
založiť riešenie, napr. naše vzorové.

Pri hľadaní konštrukcie v takýchto úlohách sa oplatí mať na pamäti
nasledovnú vec. Čím jednoduchšie rozdelenie zastávok vymyslíme, tým
ľahšie sa nám bude písať riešenie, a taktiež sa nám môže jednoduchšie
ukazovať jeho správnosť. Jednoduchý systém však neznamená ľahko
objaviteľný. Často sa za ním skrýva nejaká netriviálna myšlienka,
prípadne nejaký trik. No ak sa nastavíme na hľadanie niečoho takého
pekného, môže nám to uľahčiť riešenie. Ak si chcete hľadanie
jednoduchých opisov vyskúšať, môžete si skúsiť vyriešiť [14. úlohu 2.
zimného kola KMS 2007/08](https://kms.sk/ulohy/pdf/316/) alebo úlohu z
celoštátneho kola MO [65-A-III-3](https://skmo.sk/dokument.php?id=1871).
",8
312153a394787255,kms,"Po výdatných raňajkách sa všetci presunuli na otvárací ceremoniál.
Jednými zo súťažiacich boli aj Izraelčania, ktorých bolo tento rok
hojne. Ich delegácia pozostávala z $25$ členov, pričom každý mal svoj
unikátny dres s číslom od $1$ po $25$. Keď prišli na ceremoniál, sadli
si na ľavý kraj prázdneho radu s $n$ sedadlami tak, že ich čísla boli
usporiadané vzostupne zľava doprava. Potom však zistili, že pri
predstavovaní ich budú vyvolávať sprava doľava, a preto sa chceli
presadiť tak, aby sedeli tesne vedľa seba, ale zľava doprava zostupne.
Aby to nebolo také nudné, rozhodli sa premiestňovať tak, že v každom
kroku sa niektorý Izraelčan buď posunie o 1 sedadlo doprava, ak je
voľné, alebo prekročí človeka sediaceho tesne napravo a sadne si na
nasledujúce sedadlo, ak je voľné. Kým predseda komisie Johnny rozprával
o histórií Blagogradu, Majo sa z nudy zamyslel nad tým, či sa to
Izraelčanom takto vôbec môže podariť. Nájdite najmenšie $n$, pre ktoré
si Izraelčania vedia v rade s $n$ sedadlami takto presadnúť.
","Najprv si uvedomíme, že $n$ musí byť najmenej $49$. Žiaden z Izraelčanov
sa nemôže posunúť doľava, teda Izraelčan s číslom $25$ musí určite
zostať na svojom mieste alebo sa posunúť doprava. Ak by zostal na svojom
mieste tak budeme potrebovať ďalších $24$ miest pre ostatných, teda
spolu $49$ miest. Ak by sa sa posunul doprava, tak by sme potrebovali
navyše počet miest, o ktoré sa posunul a ešte 24 navrch.

Skúsme sa teda pozrieť či by sa boli schopní preusporiadať, ak by sa
$25.$ Izraelčan nepohol. Jediný pohyb, ktorý vedia podľa pravidiel
spraviť, je poslať Izraelčana číslo $24$ na $26.$ miesto. Potom im
ostávajú dve možnosti:

- $24.$ Izraelčan zostane na $26.$ mieste

- $24.$ Izraelčan sa posunie doprava na $27.$ miesto.

Ak by nastala prvá možnosť, tak spolu s $25.$ Izraelčanom by vytvorili ,
ktorý by Izraelčania s menším číslom neboli schopní prekonať. V druhej
možnosti by Izraelčania s číslami 1 až 23 museli sedieť napravo od neho,
a teda by zaberali ďalších 23 miest -- teda v súčte 50. Resp. by sa
$25.$ Izraelčan musel niekedy posunúť doprava.

Teda sme práve ukázali, že miest musí byť viac ako 49.

Skúsme sa teraz pozrieť, či by to náhodou nefungovalo pre 50 miest. Prvý
pohyb zostáva rovnaký, teda presunieme $24.$ Izraelčana na $26.$ miesto,
teraz však presunieme $24.$ Izraelčana na $27.$ miesto, aby sme
vytvorili prechod pre menšie čísla. A zároveň je $24.$ Izraelčan už na
svojom mieste.

Takto sa postupne popresúvajú všetci párni Izraelčania od najväčšieho po
najmenšieho (Izraelčan s číslom $24-2k$ sa presunie na miesto $27+2k$
pre $0\leq k\leq 11$). Uvedomme si, že od Izraelčana s párnym číslom,
ktorým aktuálne chceme pohnúť, sa napravo nachádzajú len doposiaľ
nepohnutí Izraelčania s nepárnymi číslami (a teda aj pozíciami) a
Izraelčania s párnymi číslami, ktorí sa pohli na pozície s nepárnymi
číslami. Čiže všetky pozície s párnymi číslami sú voľné, a preto nami
vybraný Izraelčan vie cez ne preskákať až na svoje miesto.

Potom sa presúvajú všetci nepárni Izraelčania od najmenšieho po
najväčšieho (Izraelčan s číslom $2k+1$ sa presunie na miesto $50-2k$ pre
$0\leq k\leq 12$). Opäť si môžeme uvedomiť, že Izraelčan sa tam vie
popresúvať, lebo všetci Izraelčania od jeho pôvodnej až po jeho finálnu
pozíciu sa nachádzajú na nepárnych pozíciach.

Postup je ilustrovaný na obrázku
[\[fig:3\]](#fig:3){reference-type=""ref"" reference=""fig:3""}.

Vyššie uvedenou konštrukciou postupných presunov Izraelčanov sme
ukázali, že pre 50 miest v rade sa vedia Izraelčania popresúvať tak, aby
spĺňali podmienky zo zadania. Keďže sme ukázali, že pre menej ako 50
miest v rade sa Izraelčania nevedia popresúvať tak, aby spĺňali
podmienky zo zadania, tak 50 je najmenšie možné $n$, pre ktoré sa
Izraelčania vedia popresúvať podľa zadania.
",3
8321e7fc1b142580,kms,"Účastníci spravili na sústredení hada z ponožiek. Správny účastník v ňom
vidí lomenú čiaru v rovine. Had pozostáva z $38$ úsečiek (žiadne dve
susedné úsečky nezvierajú priamy uhol). Žiadne dve nesusedné úsečky
nemajú spoločný bod. Keď predĺžime každú úsečku na priamku, koľko
najmenej rôznych priamok môže vzniknúť? (Ak by sa mali dve úsečky
predĺžiť na tú istú priamku, tak ju započítame iba raz.)
","Medzi $38$ úsečkami máme $37$ bodov, v ktorých sa lomená čiara láme. Dve
susedné úsečky ležia na rôznych priamkach, teda zlom medzi nimi je
zároveň priesečník dvoch priamok. Keď máme $n$ priamok, pretínajú sa v
najviac $n \choose 2$ bodoch (lebo každá dvojica priamok má najviac
jeden priesečník a symbol $n \choose 2$ hovorí presne, koľko dvojíc
priamok máme). Týchto priesečníkov musí byť aspoň toľko, koľko hadových
zlomov, takže ${n \choose 2} \geq 37$.

Čím máme viac priamok, tým viac priesečníkov je medzi nimi, teda čím je
väčšie $n$, tým je väčšie aj $n \choose 2$. Pre $n=9$ máme najviac
${9 \choose 2}=36$ priesečníkov, čo je málo, potrebujeme aspoň $37$. Pre
$n=10$ máme ${10 \choose 2}=45$ priesečníkov, čo vyzerá, že by už mohlo
stačiť.

Už vieme, že priamok bolo aspoň $10$ a ukážeme, že to mohlo byť presne
toľko. Tým pádom bude $10$ hľadané minimum.

Takže chceme nakresliť hada, ktorý celý leží na $10$ priamkach. Môžeme
si to predstaviť aj tak, že dáme najskôr do roviny $10$ priamok, vzniknú
nám nejaké priesečníky a úsečky medzi nimi. Potom chceme nakresliť
čiaru, ktorá ide po týchto úsečkách.

Ako by sme mohli rozumne umiestniť priamky? Aby sme sa v tom dobre
vyznali a aby obrázok vyzeral prehľadne, asi by bolo dobré, keby je to
rozmiestnenie čo najviac symetrické. Tiež potrebujeme mať veľa
priesečníkov. Taký pekný symetrický útvar je pravidelný $10$-uholník.
Keď jeho strany predĺžime, dostaneme $10$ priamok. Potom už nie je ťažké
nakresliť štrkáča dĺžky $38$, napríklad tak ako na obrázku dole.
",7
4b98804996ad7e33,kms,"Jane a Tarzan sa už nevedia dočkať ich svadby, preto si krátia čas tým,
že si hádžu (spravodlivou) mincou a hrajú hru. Jane vyhrá, ak hodí hlavu
viackrát ako Tarzan. Tarzan je džentlmen, takže ju nechá hádzať $2019$-\
-krát, zatiaľ čo on sám bude hádzať iba $2018$-krát. Aká je
pravdepodobnosť, že Jane vyhrá?
","Môžeme sa na začiatok zamyslieť, čo by sme očakávali intuitívne -- kto
bude mať väčšiu šancu vyhrať. Jane má malú výhodu vďaka tomu, že hádže o
1 hod viac. Tarzan má ale tiež malú výhodu, lebo vyhráva pri rovnakom
počte hláv. Vyzerá to, že obaja budú mať pravdepodobnosť výhry blízku
$\frac{1}{2}$. Môžeme dúfať, že sa výhody vyvážia a obaja budú mať
rovnakú pravdepodobnosť presne $\frac{1}{2}$. Ukáže sa, že to naozaj
bude, tak si to poďme dokázať.

Uvažujme všetky možné hry, aké sa mohli odohrať. Jedna hra sa skladá z
$2019$ hodov Jane a $2018$ hodov Tarzana, spolu $4037$ hodov. Pri každom
hode máme 2 možnosti čo padlo. Pre predstavu, všetkých možných hier je
$2^{4037}$. Chceme dokázať, že Jane a Tarzan majú rovnakú šancu vyhrať,
teda, že počet hier, v ktorých vyhrá Jane, zo všetkých možných hier, je
rovnaký ako počet hier, kde vyhrá Tarzan. Chceme teda všetky hry
rozdeliť do dvojíc, aby v každej dvojici bola jedna víťazná hra pre Jane
a druhá pre Tarzana. Tým ukážeme, že oboch typov hier je rovnako veľa.
[^1]

Zoberme si jednu konkrétnu hru $A$ a chceme k nej priradiť inú hru $B$,
aby vyhral ten druhý. Ak v hre $A$ hodil niekto veľa hláv, potrebujeme
aby v hre $B$ hodil málo hláv a naopak. Tiež potrebujeme splniť, že keď
ku hre $A$ priradíme hru $B$, tak ku hre $B$ musíme priradiť hru $A$.
Dobrý kandidát priraďovania je nasledovný spôsob: Predstavme si, že v
každom hode by padla opačná strana mince a tým dostaneme hru $B$.
(Rozmyslite si, že takto tiež ku hre $B$ priradíme spätne hru $A$, takže
hry budú v dvojiciach ako sme chceli.)

Označme si $J$, $T$ počty hláv, ktoré hodili Jane a Tarzan v hre $A$. V
hre $B$ tým pádom hodili $2019-J$, $2018-T$ hláv.

Ak hru $A$ vyhrala Jane $J>T \Rightarrow J \geq T+1$, a teda
$2019-J \leq 2018-T$, čiže hru $B$ vyhral Tarzan.

Ak hru $A$ vyhral Tarzan $J \leq T \Rightarrow J<T+1$, a teda
$2019-J>2018-T$, čiže hru $B$ vyhrala Jane.

Vidíme, že v každej dvojici raz vyhrá Jane a raz Tarzan a tým sme
hotoví. Pravdepodobnosť, že vyhrá Jane je presne $\frac{1}{2}$.

### Iné riešenie

Zoberme si situáciu, keď Tarzan aj Jane odhádzali $2018$ hodov, pre Jane
teda ostáva ešte jeden hod. Tarzan a Jane hádžu rovnako veľa krát, takže
pre každého je rovnaká pravdepodobnosť, že bude mať viac hláv ako ten
druhý. Ak mala Jane viac hláv, bez ohľadu na posledný hod bude mať stále
viac hláv, teda vyhrá. Ak mala Jane menej hláv, posledným hodom môže
prinajlepšom dorovnať počet hláv, takže tak či tak prehrá.

Ak mali Jane a Tarzan po $2018$ hodoch rovnako veľa hláv, tak posledným
hodom môže Jane buď hodiť hlavu a vyhrať alebo hodiť znak a prehrá. Ak
mali Jane a Tarzan po 2018 hodoch rôzne veľa hláv, Jane vyhrala v
polovici prípadov. Ak mali po 2018 hodoch rovnako veľa hláv, Jane
vyhrala tiež v polovici prípadov (keď hodila v poslednom hode hlavu),
takže celkovo má Jane pravdepodobnosť $\frac{1}{2}$ na výhru.

### Iné riešenie

Uvedieme ešte hlavnú myšlienku ďalšieho zaujímavého riešenia. Dá sa
rozmyslieť, že hry, ktoré Jane prehrala, sú presne tie hry, keď hodila
viac znakov oproti tomu, koľko znakov hodil Tarzan. Jane vždy hodí buď
viac hláv ako Tarzan alebo viac znakov ako Tarzan (ale oboje nie),
pričom vyhrá presne tie hry, keď hodila viacej hláv. Keďže hlava a znak
sú symetrické, tak vyhrá s pravdepodobnosťou $\frac{1}{2}$.

[^1]: Táto technika sa nazýva princíp bijekcie a občas sa dá použiť v
    nejakej úlohe.
",6
9b87e84140e9d4b8,kms,"Na ktorú rieku si spomenieš po prečítaní takto vyzerajúceho zadania?

Uh.
","V nerovnostiach sa často oplatí najprv odskúšať na začiatok nejaké
konkrétne špeciálne hodnoty, aby sme dostali intuíciu, kedy nastávajú
extrémy a ako sa výraz v nerovnosti správa. Následne nám to môže dať
nadhľad, čo sa týka odhadov a zbraní, ktoré môžeme použiť na jej
dokázanie. Dobrým príkladom takých špeciálnych hodnôt sú prípady, keď
všetky $3$ premenné sú rovnaké alebo zas keď $1$ je a zvyšné sú .
Rovnako je to aj v prípade tejto nerovnosti. Pre
$a=b=c=\frac{1}{\sqrt{3}}$ dostávame hodnotu výrazu
$$\frac{a}{1+a^4}+\frac{b}{1+b^4}+\frac{c}{1+c^4} =\frac{3a}{1+a^4}=\frac{9\sqrt{3}}{10}.$$
Na druhej strane, v prípade keď $a=b=0$ a $c=1$, dostávame hodnotu
výrazu
$$\frac{a}{1+a^4}+\frac{b}{1+b^4}+\frac{c}{1+c^4} =2\cdot\frac{0}{1+0^4}+\frac{1}{1+1^4}=\frac{1}{2}.$$
Keď sme sa už zorientovali, tak poďme dokázať hornú hranicu.

### Horná hranica

Najprv si spomeňme, pri akých známych nerovnostiach, ktoré platia na
nezáporných číslach, dostávame rovnosť práve vtedy, keď jej aktéri sa
rovnajú. Príkladom sú priemerové KAGH nerovnosti alebo aj mocninové
priemery[^1]. Keďže so zlomkami sa nepríjemne pracuje, tak môžeme
spraviť rafinovaný odhad, aby sme sa ich zbavili. Na to použijeme AG
nerovnosť
$$a^4+1=a^4+9\cdot\frac{1}{9} \geq 10\sqrt[10]{a^4\cdot \left(\frac{1}{9}\right)^9},$$
kde rovnosť nastáva práve vtedy, keď $a^4=\frac{1}{9}$, teda keď
$a=\frac{1}{\sqrt{3}}$, čo je presne vtedy, kedy sa nám podarila
dosiahnuť horná hranica. Z toho máme, že
$$\frac{a}{1+a^4}\leq \frac{a}{10\sqrt[10]{a^4\cdot(\frac{1}{9})^9}}=\frac{9^{\frac{9}{10}}a^{\frac{3}{5}}}{10},$$
čiže analogickými odhadmi dostávame silnejšiu nerovnosť
$$\frac{a}{1+a^4}+\frac{b}{1+b^4}+\frac{c}{1+c^4}\leq\frac{9^{\frac{9}{10}}}{10}\left(a^{\frac{3}{5}}+b^{\frac{3}{5}}+c^{\frac{3}{5}}\right)\leq\frac{9\sqrt{3}}{10},$$
ktorú ideme teraz dokázať. Využijeme teraz mocninové priemery pre
exponenty $\frac{3}{5}$ a $2$ ktoré nám hovoria, že
$$\left(\frac{a^{\frac{3}{5}}+b^{\frac{3}{5}}+c^{\frac{3}{5}}}{3}\right)^{\frac{5}{3}}\leq\sqrt{\frac{a^2+b^2+c^2}{3}}=\sqrt{\frac{1}{3}},$$
čo nám po zopár triviálnych úpravách a dosadeniach (ktoré prenechávame
na čitateľa) dá sľúbenú hornú hranicu. Pritom sa môžeme zamyslieť, že z
použitých odhadov naozaj vyplýva, že rovnosť nastáva práve vtedy, keď
$a=b=c=\frac{1}{\sqrt{3}}$.

### Dolná hranica

Pozrime sa na dolnú hranicu. Tú sme dostali, keď jedno z čísel bolo $1$
a zvyšné boli $0$. Jeden odhad, ktorý nadobúda rovnosť pre práve $1$ a
$0$ je napríklad taký, že ak máme reálne čísla $p,q$ také, že $p\geq q$
tak $x^q \geq x^p$ pre reálne číslo $x$ z uzavretého intervalu $0$ až
$1$, z ktorého sú aj naše $a$, $b$, $c$, čo vyplýva zo zadanej
podmienky. Tu konkrétne využijeme, že $a\geq a^2$. Teraz odhadneme
menovatele, keďže $a\leq 1$ tak následne aj $a^4\leq 1$, čiže
$\frac{1}{2}\leq\frac{1}{1+a^4}$. Analogické odhady platia aj pre $b$ aj
$c$. Keď ich všetky dáme dokopy, tak máme
$$\frac{a}{1+a^4}+\frac{b}{1+b^4}+\frac{c}{1+c^4}\geq\frac{a^2+b^2+c^2}{2}=\frac{1}{2},$$
kde rovnosť nastáva práve vtedy, keď jedno z čísel je $1$ a zvyšné sú
$0$, čo je práve vtedy, keď nastáva rovnosť aj v hore použitých
odhadoch.

[^1]: <https://prase.cz/library/NerovnostiLD/NerovnostiLD.pdf>
",10
a756d767390fb013,kms,"Po pár dňoch tajného používania sa sušička v KMSku pokazila. Miro si
povedal: a dal sa do jej opravovania. Keďže nie je žiaden amatér, spraví
to bez návodu. Celú ju rozobral na súčiastky, a potom zložil zase
naspäť. Jedna súčiastka mu však ostala na stole a ani za nič si nevedel
spomenúť kam patrí. Patrila konkrétne do bodu $D$. Ukážte Mirovi, že bod
$D$ patrí do stredu úsečky $AE$.

Je daný trojuholník $ABC$. Nech $k_1$ je kružnica, ktorá prechádza bodom
$B$ a dotýka sa priamky $AC$ v bode $A$. Nech $k_2$ je kružnica, ktorá
prechádza bodom $C$ a dotýka sa priamky $AB$ v bode $A$. Označme $D$
priesečník kružníc $k_1$ a $k_2$ rôzny od $A$. Priamka $AD$ pretína
kružnicu opísanú trojuholníku $ABC$ v bode $E$ rôznom od $A$. Dokážte,
že $D$ je stredom úsečky $AE$.
","Označíme si vnútorné uhly trojuholníka $ABC$ štandardne
$\alpha, \beta, \gamma$. Ďalej si označíme $O$ stred kružnice opísanej
trojuholníku $ABC$, $O_1$ a $O_2$ stredy kružníc $k_1$ a $k_2$. Budeme
uvažovať konfiguráciu, kde $A$ je v tej istej polrovine ako bod $C$
danej osou strany $BC$.

Ako prvé si riešiteľ môže všimnúť niekoľko vlastností. Veľa z nich nie
je podstatných, pre toto konkrétne riešenie no nevylučujeme možnosť, že
môžu viesť na riešenie. Ako to už zvykom býva pri riešení geometrie,
budeme sa venovať iba tým vlastnostiam, ktoré vedú k riešeniu a ostatné
naozaj zaujímavé postrehy necháme na riešiteľa, aby ich našiel a možno z
nich vyčaroval riešenie (alebo sa z nich aspoň tešil).

Zo stredového, obvodového a úsekového uhla je po zamyslení zrejmé, že
$|\sphericalangle AO_2C|=2\alpha$. (Zamyslenie znamená, zoberme
ľubovoľný bod $X$ na oblúku $k_2$ neobsahujúci $D$, trojuholník $AXC$ má
obvodový uhol pri $X$, ktorý má zhodnú veľkosť ako úsekový uhol
$|\sphericalangle BAC|=\alpha$, stredový je teda dvojnásobok.) Obdobne
$|\sphericalangle BO_1A| = 2\alpha$. Následne znovu zo stredového a
obvodového uhla vidíme, že $|\sphericalangle CDA|= 180^\circ - \alpha$ a
$|\sphericalangle ADB| = 180^\circ - \alpha$. Preto
$|\sphericalangle EDC|=\alpha$, aj $|\sphericalangle BDE|=\alpha$.

Na to, aby sme ukázali, že $D$ je stredom úsečky, treba ukázať, že $DO$
je kolmica na $AE$ (t. j. kolmica na tetivu idúca stredom kružnice polí
tetivu).

Teraz si všimnime, že
$|\sphericalangle BDC|=2\alpha=|\sphericalangle BOC|$, teda $BODC$ ležia
na kružnici v tomto poradí (vzhľadom na našu konfiguráciu). Ďalej
$|\sphericalangle OCB|=90^\circ-\alpha$, nakoľko $OCB$ je rovnoramenný
trojuholník a uhol $|\sphericalangle BOC|=2\alpha$. Taktiež vďaka
tetivovosti $BODC$ vieme teraz, že aj
$|\sphericalangle ODB|=90^\circ-\alpha$. A teda v súčte s
$|\sphericalangle BDE|$ máme veľkosť uhla
$|\sphericalangle ODE|=90^\circ$. Preto $D$ je stredom úsečky $AE$.

*Autorova poznámka:* Prezentované riešenie je výrazne jednoduchšie a
úhľadnejšie ako autor pôvodne úlohu vyriešil. Samotné vyriešenie úlohy
je len polovicou roboty, druhou polovicou (možno ľahšou) je napísať
riešenie tak, aby neobsahovalo plevel a stále bolo matematicky správne.
Preto sa treba zamyslieť pri spisovaní riešenia, čo skutočne
potrebujeme, čo bude prekážať a čomu sa nakoniec môžeme vyhnúť úplne.
Autor sa takto napríklad vyhol zbytočnému označeniu uhlov
$\delta= |\sphericalangle DBO|$, $\epsilon = |\sphericalangle OBA|$,
ktoré v odplevelovanom riešení nie sú nakoniec potrebné.

*Bonusová myšlienka:* Môžeme si všimnúť, že stredy strán $AB$ a $AC$ a
body $D$, $O$, $A$ ležia na Tálesovej kružnici nad priemerom $AO$. Ak by
sa nám podarilo dokázať túto vlastnosť skorej ako kolmosť uhla $ODE$,
tak kolmosť máme zadarmo, a teda aj úlohu.
",7
ba092e9517be8c76,kms,"Máme daný pravidelný päťuholník $ABCDE$. Nájdite súčet uhlov $ACB$,
$CAD$ a $ADE$.
","Máme daný pravidelný päťuholník $ABCDE$. To znamená, že všetky je strany
sú rovnako dlhé a všetky jeho vnútorné uhly rovnako veľké. Skúsme
podrobnejšie preskúmať uhly, ktorých súčet chceme vypočítať. $\uhol ACB$
nájdeme v trojuholníku $ABC$. V $\triangle$-u $ABC$ sú dve strany
zároveň stranami päťuholníka $ABCDE$, sú rovnako dlhé a teda
$\triangle ABC$ je rovnoramenný so základňou $AC$. V rovnoramennom
trojuholníku sú uhly pri základni rovnako veľké (skúste sa zamyslieť,
prečo tento tak známy poznatok platí), a preto
$\vert{\angle BAC}\vert=\vert{\angle ACB}\vert$. Ďalším z uhlov, ktorých
súčet veľkostí máme vypočítať je $\angle ADE$. Z podobných dôvodov, ako
pri $\angle ACB$, aj $\angle ADE$ je vnútornym uhlom rovnoramenného
trojuholníka. Strany $AE$ a $DE$ sú totiž stranami päťuholníka $ABCDE$,
sú teda rovnako dlhé. Uhly $\angle ADE$ a $\angle DAE$ pri základni $AD$
sú preto rovnako veľké. Hľadaný súčet uhlov si podľa zistených poznatkov
môžme upraviť:
$$\vert{\angle ACB}\vert+\vert{\angle CAD}\vert+\vert{\angle ADE}\vert=\vert{\angle BAC}\vert+
\vert{\angle CAD}\vert+\vert{\angle DAE}\vert=\vert{\angle BAE}\vert$$
Teraz nám už stačí zistiť, aký veľký je vnútorný uhol $BAE$ v
pravidelnom päťuholníku. Už v predchádzajúcich úvahách sme si rozdelili
päťuholník na tri trojuholníky ($\triangle ABC$, $\triangle ACD$,
$\triangle ADE$). Súčet vnútorných uhlov týchto troch trojuholníkov
tvorí presne súčet vnútorných uhlov päťuholníka. Vieme, že každý
trojuholník má súčet vnútorných uhlov 180$^\circ$ a teda súčet
vnútorných uhlov troch trojuholníkov bude 3.180$^\circ$=540$^\circ$. Náš
päťuholník je pravidelný, má všetky uhly rovnako veľké -
$540^\circ /5=108^\circ$. Našli sme veľkosť vnútorného uhla pravidelného
päťuholníka a tým sme našli aj hľadaný súčet uhlov $\angle ACB$,
$\angle CAD$ a $\angle ADE$.

Úlohu ste riešili rôznymi spôsobmi. Veľa z vás si vyjadrilo veľkosti
všetkých uhlov jednotlivo a potom ste ich sčítali. Je to samozrejme
dobré riešenie, ale niekedy nemusíme vedieť veľkosti jednotlivých uhlov
a stačí nám len výsledný súčet. Podobné je to aj v aritmetike. Majme
príklad. Tri sestry mali dokopy 60 cukríkov. Ak by mala Janka o tri
cukríky viac, mala by tretinu cukríkov, Danka by bez troch cukríkov
naopak mala šestinu z celkového množstva. Koľko cukríkov mala tretia
sestra Majka? Príklad môžeme vypočítať vyrátaním počtu cukríkov, ktoré
mali Danka a Janka jednotlivo a potom ich súčet odpočítať od celkového
počtu. Druhým spôsobom je si počet Majkinych cukríkov vyjadriť pomocou
neznámej x, ktorá vyjadruje počet všetkých cukríkov. Majka má
$x-(\frac{x}{3}-3+\frac{x}{6}+3)=\frac{x}{2}=30$ cukríkov. Skúste si to
ohmatať lepšie, tým, že si príklad vypočítate oboma spôsobmi sami na
papieri.\
Celkovo bola úloha vyriešená celkom úspešne. Bodíky išli dole, iba ak
ste nedôvodnili vaše kroky dostatočne, najmä rovnoramennosť trojuholníka
$CAD$, alebo ste nesprávne vypočítali veľkosť vnútorného uhla
päťuholníka.
",1
132a976af6f708cb,kms,"Istá organizácia má $n$ členov a $n+1$ trojčlenných výborov ($n\geq 5$),
z ktorých žiadne dva nemajú troch rovnakých členov. Dokážte, že vždy
vieme nájsť dvojicu výborov, ktoré majú spoločného práve jedného člena.
","*(Podľa Ladislava Bača a Andrey Chlebíkovej.)* Budeme postupovať sporom
(pekné vysvetlenie princípu dôkazu sporom nájdete vo vzoráku deviatky).
Vezmime si najmenšie také $n\geq 5$, pre ktoré tvrdenie zo zadania
neplatí. Platí teda jeho opak, konkrétne že každá dvojica výborov buď
nemá spoločných členov alebo má práve dvoch spoločných členov. Podľa
zadania totiž nemá žiadna dvojica výborov spoločných všetkých troch
členov a pre spor sme predpokladali, že nemajú spoločného ani práve
jedného člena.

V $n+1$ trojčlenných výboroch by sme mali mať dohromady $3n+3$ (nie
nutne rôznych) členov, my ich ale máme iba $n$. Z Dirichletovho princípu
dostávame, že určite existuje človek, ktorý je členom aspoň štyroch
výborov, označme si tohto človeka ako $A$. Poďme skúsiť vytvárať výbory
tak, aby sme spĺňali predpoklad, že každá dvojica výborov buď nemá
spoločných členov alebo má práve dvoch spoločných členov.

Vezmime si prvý výbor, ktorého členom je $A$ a označme si jeho ďalších
členov ako $B$ a $C$. Ako sme povedali, $A$ je členom aj aspoň ďalších
troch výborov. Keďže sme si zakázali práve jedného spoločného člena
dvojice výborov, v každom z týchto zvyšných výborov musí okrem $A$ byť
aj $B$ alebo $C$ (ale nie obaja).

Skúsme najprv situáciu, že by týmto spoločným členom bol aj $B$ aj $C$.
Tri výbory by teda bez ujmy na všeobecnosti mohli byť $ABC$, $ABD$ a
$ACD$ (člen $D$ musí byť v oboch pridaných výboroch, inak by mali iba
jedného spoločného člena $A$). K týmto trom ešte potrebujeme vytvoriť
minimálne štvrtý výbor obsahujúci $A$. Čo o ňom vieme povedať? Musí
obsahovať okrem $A$ aj jedného člena z dvojice $B, C$. Situácia je
symetrická, povedzme že je to $B$. Ostáva tretí člen, $C$ ani $D$ to byť
nemôže, inak by sme tam mali dva identické výbory $ABC$ resp. $ABD$. Ale
to je potom spor -- tento výbor by mal s výborom $ACD$ iba jedného
spoločného člena. Tadiaľto cesta nevedie...

To, čo sme zatiaľ zistili, nám hovorí, že všetky výbory obsahujúce člena
$A$ musia mať okrem neho jedného spoločného člena, bez ujmy na
všeobecnosti člena $B$ (nemôže to byť aj $B$ aj $C$). Označme si počet
týchto výborov obsahujúcich dvojicu $AB$ ako $k$, kde $k\geq 4$, pretože
výbory obsahujúce $A$ sú aspoň štyri. Ostatní členovia týchto $k$
výborov musia byť rôzni, pomenujme si ich $X_1, X_2, \dots, X_k$.
Pozorný čitateľ si určite všimol, že toto je možné iba pre $n\geq 6$,
pre $n=5$ sme týmito úvahami tvrdenie vlastne už dokázali. Žiadne $X_i$
pre $1\leq i \leq k$ už nemôže byť členom žiadneho iného výboru. Ak by
bolo, musel by mať tento výbor s výborom $ABX_i$ spoločných dvoch
známych, teda okrem $X_i$ aj $A$ alebo $B$. Avšak všetky výbory
obsahujúce $A$ sme už popísali ako $ABX_1, ABX_2, \dots, AB_k$, preto by
to musel byť spoločný člen $B$ (rozmyslite si). Takže by sme mali nejaký
výbor $BX_iY$, ten ale musí mať dvoch spoločných známych aj s $ABX_j$
pre $i \not= j$. No lenže z toho dostávame, že nutne $A=Y$ a výbor
$BX_iY$ je totožný s pôvodným $ABX_i$. Dokázali sme, že $X_i$ nemôže byť
pre žiadne $i$ členom iného výboru než $ABX_i$.

Ak sa bystrým okom a umom zadívame na to, čo sa nám už o štruktúre
výborov podarilo zistiť, určite prídeme na to, že $k+2$ ľudí
$A, B, X_1, X_2, \dots, X_k$ je *izolovaných* od zvyšku, majú svojich
$k$ vlastných výborov (do cudzích záležitostí sa nemiešajú). Inak
povedané, žiadny zo zmienených ľudí nie je členom nejakého výboru, ktorý
by mal nejakých iných členov než niekoho spomedzi spomínaných $k+2$
ľudí. A máme tam my vôbec ešte nejaké iné výbory? Áno, lebo $k$ je
najviac $n-2$ (kvôli počtu ľudí $n$) a do celkového počtu $n+1$ výborov
nám ešte niečo určite zostáva. Táto skupina izolovaných ľudí spĺňa
samostatne všetky potrebné podmienky, preto si ju odtiaľ môžeme
odmyslieť. Ostalo nám $n-(k+2) = n-k-2$ ľudí a $(n+1)-k=n-k+1$ výborov.

Podľa predpokladu hore sme si povedali, že $n$ je najmenšie možné, pre
ktoré tvrdenie zo zadania neplatí. Pre $n-k-2<n$ ľudí a $n-k-1$ výborov
(a tým skôr aj pre $n-k+1$ výborov) tvrdenie zo zadania preto musí
platiť, nájdeme tam dvojicu výborov, ktoré majú spoločného práve jedného
člena. Lenže potom to musí platiť aj pre $n$, pretože nájdená dvojica
pre $n-k-2$ ľudí a $n-k-1$ výborov je dobrou dvojicou aj pre $n$ ľudí
a $n+1$ výborov (to sme predsa len odobrali nejakú izolovanú skupinu, čo
na veci nič nemení). No a to je spor s predpokladom, že pre $n$ už
tvrdenie zo zadania neplatí.

Má to ale ešte jeden háčik. Môže sa totiž stať, že po odobratí našej
izolovanej skupiny, teda pri znížení počtu ľudí a výborov na $n-k-2$
resp. $n-k+1$, nám klesne hodnota $n-k-2$ pod $5$, čím stratíme možnosť
urobiť to čo hore (lebo podľa zadania máme dolné obmedzenie $5$ na počet
ľudí). Tento háčik sa dá rýchlo odbaviť jednoduchým argumentom -- pri
počte ľudí štyri a menej už nejde urobiť toľko výborov, koľko
potrebujeme. Podrobnosti si skúste premyslieť sami. Hotovo, môžeme sa
vrhnúť sa vzoráky Gamy.
",8
9517609fd62ed45c,kms,"Ako sa Krtko prechádza po záhrade, zbadá skupinku pávov a hneď ho
pochytí hravá nálada. Na lavičke nájde misku s chlebom, ktorý využije na
ich lov.

To prebieha tak, Krtko šmarí po pávovi chlieb, na ktorý sa páv chytí
alebo nie. S pravdepodobnosťou $\frac{1}{5}$ sa Krtkovi podarí šmariť
chlieb majestátnym šmarom, pri ktorom sa páv chytí s pravdepodobnosťou
$\frac{3}{4}$. V opačnom prípade hodí Krtko chlieb malomocným šmarom,
kedy sa páv chytí s pravdepodobnosťou $\frac{1}{10}$. Krtko sa opakovane
snaží šmariť chlebom, kým páva nechytí. Aká je pravdepodobnosť, že Krtko
chytí páva majestátnym šmarom?
","Krtko hádže pávovi chlieb, až kým sa naň páv nechytí. Môžeme preto
predpokladať, že existuje šmar, na ktorý sa páv chytí. O všetkých
predchádzajúcich šmaroch vieme potom povedať, že na tie sa páv nechytil,
lebo by Krtko prestal hádzať už skôr a nezáleží nám na tom, aké boli
tieto šmary, lebo nám nijak neovplyvnia ten nasledujúci. Zaujímať nás
bude teda až posledný šmar, v ktorom Krtko páva chytí. Vieme, že Krtko
páva chytil buď majestátnym alebo malomocným šmarom. Celková
pravdepodobnosť chytenia páva majestátnym šmarom je
$\frac{1}{5} \cdot \frac{3}{4} = \frac{3}{20}$. Celková pravdepodobnosť,
že Krtko páva chytí malomocným šmarom, je
$\frac{4}{5} \cdot \frac{1}{10} = \frac{2}{25}$.

Tieto dve udalosti sú disjunktné (určite nastala iba jedna z nich) a nás
zaujíma, aká je pravdepodobnosť, že sa stala jedna konkrétna z nich.
Môžeme teda použiť známy vzťah pre výpočet pravdepodobnosti, pričom v
čitateli bude pravdepodobnosť tej udalosti, ktorá nás zaujíma a v
menovateli bude súčet pravdepodobností všetkých udalostí, ktoré v tomto
ťahu mohli nastať. Označme $P_M$ pravdepodobnosť, že Krtko v poslednom
šmare páva chytil majestátnym šmarom a $P_m$ pravdepodobnosť, že ho
chytil malomocným šmarom. Potom dostávame, že hľadaná pravdepodobnosť je
$$\begin{align*}
\frac{P_M}{P_M + P_m}=\frac{\frac{3}{20}}{\frac{3}{20} + \frac{2}{25}} = \frac{15}{23}.        
\end{align*}$$
",4
40eb5dc1a9f87188,kms,"V jednej kôpke hliny našiel Maťko starý roztrhnutý kus papiera, na
ktorom bola napísaná sústava rovníc. Maťko ju rýchlo išiel ukázať svojim
kamarátom, ale tí mu tvrdili, že určite nemá žiadne riešenie.

Ukážte, že Maťkovi len tlačia kaleráby do hlavy a nájdite všetky dvojice
reálnych čísel $x,y,$ ktoré zároveň spĺňajú $$\begin{align*}
    4y^2-x^2&=2y+x,\\
    x^2-2xy+2y-x&=0.
\end{align*}$$
","*K tejto úlohe ponúkame 2 vzorové riešenia. Začnime prvým z nich:*

**K**eď **M**áme **S**ústavu zo zadania, tak si môžeme všimnúť možnosť
úpravy prvej rovnice do nasledujúcej podoby:
$$4y^2-x^2=(2y-x)\cdot (2y+x)=2y+x.$$ Všimnime si, že obe strany možno
vydeliť výrazom $2y+x$. Avšak najprv treba ošetriť situáciu, kedy
$2y+x=0$, keďže nulou deliť nemožno. Za tohto predpokladu bude zároveň
prvá rovnica určite splnená, pretože obe strany budú nulové. Danú
situáciu možno prepísať do tvaru $x=-2y$ a dosadiť do druhej rovnice:
$$\begin{align*}
    x^2-2xy+2y-x&=(-2y)^2-2y \cdot (-2y)+2y-(-2y)= \\
    &=4y^2+4y^2+2y+2y=8y^2+4y=4y \cdot (2y+1)=0.
\end{align*}$$ Z tejto rovnice vidno, že vyhovujúce hodnoty $y$ sú
$-\frac{1}{2}$ a $0$. Ak $y=-\frac{1}{2}$, tak potom $x=1$. Ak $y=0$,
tak $x=0$. Teraz, keď sme ošetrili delenie $0$, tak môžeme rovnicu
$(2y-x)\cdot (2y+x)=2y+x$ vydeliť výrazom $2y+x$ a dostaneme $2y-x=1$, z
čoho po úprave dostaneme $x=2y-1$ a môžeme opätovne dosadiť do druhej
rovnice: $$\begin{align*}
    x^2-2xy+2y-x&=(2y-1)^2-2y \cdot (2y-1)+2y-(2y-1)= \\
    &=4y^2-4y+1-4y^2+2y+2y-2y+1=-2y+2=2 \cdot (1-y)=0.
\end{align*}$$ Odtiaľto vidno, že $y=1$, a teda $x=1$. Keďže sme robili
len ekvivalentné úpravy, tak skúška správnosti nie je potrebná, a teda
sme ukázali, že Maťkovi skutočne len kamaráti tlačia kaleráby do hlavy a
našli sme všetky $3$ riešenia sústavy vyššie.

### 2. riešenie

**K**eď **M**áme **S**ústavu zo zadania, tak si môžeme všimnúť možnosť
úpravy druhej rovnice do nasledujúcej podoby:
$$2y-x=2xy-x^2=x \cdot (2y-x).\footnote{Všimnite si, že jemne iný postup  vyriešenia tejto rovnice by bol presunúť všetky členy na jednu stranu a rozložiť na súčin zátvoriek $(2y-x)(x-1)=0$, kde jedna zo zátvoriek musí byť $0$. Ide síce o mierne inú myšlienku, ale uvidíme, že vedie k rozobratiu presne tých istých prípadov ako delenie oboch strán rovnice nenulovým výrazom. Zamyslite sa nad touto súvislosťou.}$$
Všimnime si, že obe strany možno vydeliť výrazom $2y-x$. Avšak najprv
treba ošetriť situáciu, kedy $2y-x=0$, keďže nulou deliť nemožno. Danú
situáciu možno prepísať do tvaru $x=2y$ a dosadiť do prvej rovnice:
$$4y^2-(2y)^2=4y^2-4y^2=0=2y+2y=4y.$$ Z tejto rovnice vidno, že vyhovuje
$y=0$. Ak $y=0$, tak potom $x=0$. Teraz, keď sme ošetrili delenie $0$,
tak môžeme rovnicu $2y-x=x \cdot (2y-x)$ vydeliť výrazom $2y-x$ a
dostaneme $x=1$ a môžeme opätovne dosadiť do prvej rovnice:
$$\begin{align*}
4y^2-1&=2y+1,\\
4y^2-2y-2&=0,\\
2y^2-y-1&=0,\\
2\cdot\left(y+\frac{1}{2}\right)\cdot(y-1)&=0.
\end{align*}$$ Odtiaľto vidno, že $y=1$ alebo $y=-\frac{1}{2}$. Keďže
sme robili len ekvivalentné úpravy, tak skúška správnosti nie je
potrebná, a teda sme ukázali, že Maťkovi skutočne len kamaráti tlačia
kaleráby do hlavy a našli sme všetky 3 riešenia sústavy vyššie.

### 3. riešenie

**K**eď **M**áme **S**ústavu zo zadania (už posledný krát), tak si
môžeme všimnúť možnosť úpravy druhej rovnice do nasledujúcej podoby:
$$\begin{align*}
x^2-2xy+2y-x&=0,\\
x^2-x-2xy+2y&=0,\\
x\cdot (x-1)-2y \cdot (x-1)&=0,\\
(x-2y)\cdot (x-1)&=0.
\end{align*}$$

Odtiaľto vidno, že platí aspoň jedna z nasledujúcich rovností:
$$\begin{align*}
x-2y&=0,\\
x-1&=0.
\end{align*}$$

Poďme si tieto rovnosti rozobrať. Z rovnosti $x-1=0$ dostaneme, že
$x=1$. Po dosadení do prvej rovnice dostaneme $$\begin{align*}
4y^2-1&=2y+1,\\
4y^2-2y-2&=0,\\
2y^2-y-1&=0,\\
2\cdot\left(y+\frac{1}{2}\right)\cdot(y-1)&=0.
\end{align*}$$ Dostaneme tak korene $y=-\frac{1}{2}$ a $y=1$.

Z rovnosti $x-2y=0$ dostaneme, že $x=2y$. Po dosadení do prvej rovnice
dostaneme $$\begin{align*}
4y^2-(2y)^2&=2y+2y,\\
4y^2-4y^2&=4y,\\
4y&=0,\\
y&=0.
\end{align*}$$ Spätným dosadením dostaneme aj hodnotu $x$, ktorá bude
tiež $0$. Týmto sme našli množinu usporiadaných dvojíc
$(0,0),(1,-\frac{1}{2}),(1,1)$, ktoré sú riešeniami zadanej sústavy a
tak sme už po tretí krát s hlavou plnou kalerábov dokázali, že Maťkovi
jeho kamaráti klamali a našli sme pomocou ekvivalentných úprav všetky
riešenia (preto sme nemuseli robiť skúšku správnosti).
",2
32289fd86d3a9d49,kms,"David má veľmi špecifické požiadavky na svoju sprchu. Veľmi mu záleží na
životnom prostredí, ale aj na osobnom komforte, a teda požaduje od
sprchy prietok $\SI{28}{\litre\per\minute}$ a teplotu
$\SI{29.5}{\celsius}$. Na svojom výlete do Blagoevgradu narazil na
problém. Po tom, čo s ostatnými Slovákmi prišli na internát, kde boli
ubytovaní, všimli si, že sprcha mala len kohútiky s teplou vodou o
teplote $\SI{38}{\celsius}$ a studenou o teplote $\SI{10}{\celsius}$.
David zároveň vypozoroval, že otočením studeného kohútika o $\ang{10}$
zvýši prietok o $\SI{0.5}{\litre\per\minute}$ a otočením teplého o
$\ang{15}$ o $\SI{1}{\litre\per\minute}$. Takisto si všimol, že zvýšenie
prietoku je priamo úmerné otočeniu kohútika. Ako má David otočiť dané
kohútiky, aby dosiahol požadované parametre?

*Poznámka.* Môžete predpokladať, že výsledná teplota vody bude váženým
priemerom pôvodných teplôt.
","Na začiatok si označme relevantné údaje ich skrátenými názvami:\

  ----------------------------------------------------------------- ------------------------------------------------ --------------------------------------------------
  výsledný prietok sprchy: $Q^\star = 28\ \si{\litre\per\minute}$   prietok teplej vody: $Q_t$                       prietok studenej vody: $Q_s$
  výsledná teplota sprchy: $t^\star = 29,5\ \si{\celsius}$          teplota teplej vody: $t_t = 38\ \si{\celsius}$   teplota studenej vody: $t_s = 10\ \si{\celsius}$
  ----------------------------------------------------------------- ------------------------------------------------ --------------------------------------------------

\
Pre prehľadnosť vo vzorovom riešení nebudeme uvádzať jednotky. Vieme
určite povedať, že súčet prietokov $Q_t$ a $Q_s$ budú určite dávať
celkový prietok $Q^\star$, teda že $$Q_t+Q_s=Q^\star=28.$$ Zároveň
$t^\star$ vieme spočítať ako vážený aritmetický priemer nasledujúcim
spôsobom:
$$29,5=t^\star=\frac{Q_t \cdot t_t+Q_s\cdot t_s}{Q_t+Q_s}=\frac{Q_t \cdot t_t+Q_s\cdot t_s}{Q^\star}=\frac{Q_t \cdot 38+Q_s\cdot 10}{28}.$$
Všimnime si, že sme tak dostali sústavu rovníc o 2 neznámych. Poďme ju
teda vyriešiť. $$Q_t+Q_s=Q^\star=28 \Leftrightarrow Q_s=28-Q_t.$$ Takto
získané vyjadrenie jednej z premenných môžeme dosadiť do druhej rovnice.
Dostaneme tak, že
$$29,5=\frac{Q_t \cdot 38+\left(28-Q_t\right)\cdot 10}{28}=\frac{38\cdot Q_t + 280-10\cdot Q_t}{28}=\frac{28\cdot Q_t + 280}{28}= Q_t + 10$$
Potom $Q_t=29,5-10=19,5\ \si{\litre\per\minute}$, a teda
$Q_s=28-Q_t=28-19,5=8,5\ \si{\litre\per\minute}$. Všimnime si, že
otočenie studeného kohútika o $10^\circ$ mení prietok len o
$0,5\ \si{\litre\per\minute}$, teda otočenie o $20^\circ$ bude meniť
prietok už o celý liter za minútu. Keďže už poznáme prietok teplého a aj
studeného kohútika, tak za použitia údajov o rotácii vieme vypočítať, o
koľko stupňov má David otočiť kohútikmi.

Otočenie kohútika s teplou vodou:
$15\cdot Q_t=15\cdot(19,5:1) = \mathbf{292,5^\circ}$.\
Otočenie kohútika so studenou vodou:
$20\cdot Q_s=20\cdot(8,5:1) = \mathbf{170^\circ}$.
",1
f70bc8307feefed5,kms,"Párty bola v plnom prúde, malinovky a detský punč tiekli potokom, keď
Bezzubý vyrukoval s perfektným nápadom -- noc je mladá a všetci okrem
ježibabky tiež, prečo sa nezabaviť nejakou skvelou matematickou úlohou?
Dedinčania opití levanduľovým sirupom sa ani nenazdali a už im cukrovou
polevou písal zadanie na stenu.

Dve kružnice $k,\, l$ s danými stredmi $A,\, C$ a rovnakým polomerom $r$
sa zvonku dotýkajú v bode $B$. Nájdite všetky body $D \in l$ také, že
dotyčnica $l$ v bode $D$ pretína $k$ v bodoch $E,\, F$ a platí
$|DE| = |EF|$.
","Najprv spomeňme prípad, kedy $D = B$. Vtedy je daná dotyčnica spoločná
pre obe kružnice, a tak $E = F = B$, kedy platí $|EF| = 0 = |DE|$. Ďalej
sa už budeme zaoberať iba prípadom, kedy $D \neq B$.

Začnime s analýzou výslednej situácie. Z tej sa dozvieme, čo od bodov
očakávame, a teda aj ako ich nájdeme/zostrojíme.

Ako prvé označme $b$ spoločnú dotyčnicu $k,\, l$ prechádzajúcu bodom $B$
a označme $X$ jej priesečník s priamkou $DE$. Ak sa nám podarí nájsť bod
$X$, ľahko z neho zostrojíme dotyčnicu k $l$, aby sme našli $D$.

Skúsme teda zistiť niečo viac o bode $X$. Vieme, že $XB$ aj $XD$ sú
dotyčnice ku kružnici $l$, takže úsečky $XB$ a $XD$ sú rovnako dlhé. Keď
označíme $|DE| = |EF| = d$ a $|EX| = x$, dostaneme
$|XB| = |XD| = d - x$. Teraz sa zameriame na kružnicu $k$ a využijeme
mocnosť bodu $X$. Bod $B$ je bod dotyku a $E, F$ sú priesečníky $k$ s
priamkou $XD$. Platí teda $|XB|^2 = |XE| \cdot |XF|$. Vyjadrenie pomocou
$x$ a $d$ dáva rovnicu $$\begin{align*}
(d - x)^2 &= x \cdot (d + x),\\
d^2 - 2dx + x^2 &= dx + x^2,
\end{align*}$$ odkiaľ ľahko dopočítame $d = 3x$. (Alebo $d = 0$, čo by
opäť viedlo na prípad $D = B$.)

Vidíme, že $X$ sa nachádza v tretine úsečky $ED$, no to nám nepomáha,
keďže ani body $E$ a $D$ na začiatku nepoznáme. Priamku $b$ zostrojiť
vieme, no potrebovali by sme skôr vzdialenosť od niektorého z bodov
$A, B, C$. Tu sa nám zíde pozorovanie, že trojuholník $ACX$ je
rovnoramenný so základňou $AC$. Priamka $b$ je ako dotyčnica kolmá na
$AB$ aj $BC$. Navyše $|AB| = |BC| = r$ podľa zadania, takže bod $X$ leží
na osi $AC$.

Označme $\alpha = |\sphericalangle ACX| = |\sphericalangle CAX|$. Keďže
$|XB| = |XD| = 2x,\, |CB| = |CD| = r$ a úsečka $CX$ je spoločná pre
trojuholníky $BCX$ a $DCX$, sú tieto trojuholníky zhodné. Takže platí
$|\sphericalangle DCX| = \alpha$. Navyše sú spomínané trojuholníky
pravouhlé, s pravým uhlom pri vrchole $B$, resp. $D$. Vďaka Tálesovej
vete vieme, že body $B, C, D, X$ ležia na kružnici. Veta o obvodových
uhloch nám dáva
$$|\sphericalangle XDB| = |\sphericalangle XCB| = \alpha = |\sphericalangle XCD| = |\sphericalangle XBD|.$$
Trojuholník $BDX$ je teda rovnoramenný so základňou $DB$. Pri základni
má navyše uhol $\alpha$, rovnako ako trojuholník $ACX$. Tieto
trojuhoníky sú teda podobné podľa vety uu.

Vieme, že $|AC| = 2r,\, |XB| = |XD| = 2x$. My z týchto dĺžok poznáme len
polomer kružníc $r$, chceli by sme však dostať $x$, alebo aspoň $|AX|$.
Potom by sme vedeli zostrojiť bod $X$ a následne by sme našli aj $D$.
Potrebujeme teda zistiť niečo viac o pomeroch strán v týchto podobných
trojuholníkoch.

Využime teraz fakt, že $B$ je stredom súmernosti kružníc $k$ a $l$. Ak
$A$, stred kružnice $k$, zobrazíme v tejto stredovej súmernosti,
dostaneme bod $C$. Na zobrazenie celej kružnice $k$ nám stačí zo stredu
$C$ spraviť kružnicu s rovnakým polomerom. To je práve kružnica $l$. Vo
všeobecnosti, ak máme dve dotýkajúce sa kružnice, ich bod dotyku bude
stredom rovnoľahlosti týchto dvoch kružníc. Tento fakt sa Vám môže zísť
aj v iných úlohách. Keďže $k$ a $l$ sú zhodné, miesto rovnoľahlosti
dostaneme stredovú súmernosť.

Predĺžme teraz úsečku $BD$ na priamku a označme $G$ jej druhý priesečník
s $k$. Vďaka stredovej súmernosti platí $|BG| = |BD|$. V trojuholníku
$FGD$ je tak úsečka $EB$ strednou priečkou. Takže je rovnobežná so
základňou $FG$. Štvoruholník $FGBE$ je teda tetivový lichobežník a taký
lichobežník musí byť rovnoramenný. (Vieme využiť napríklad fakt, že
protiľahlé uhly v tetivovom štvoruholníku majú súčet $180^\circ$.)

Zisťujeme teda, že $|BG| = |EF| = 3x$. To znamená, že aj $|BD| = 3x$. V
trojuholníku $BDX$ je teda pomer ramena ku základni $2x : 3x = 2:3$ a
ten musí byť rovnaký ako v trojuholníku $ACX$. Platí teda
$$|AX| = \frac{2}{3} |AC| = \frac{2}{3} \cdot 2r = \frac{4}{3} r.$$

Teraz už vieme nájsť bod $X$, a teda aj $D$. Najprv zostrojíme priamku
$b$ -- os úsečky $AC$. Následne úsečku $BC$ s dĺžkou $r$ rozdelíme na
tretiny[^1], čím dostaneme nejaký bod $Y$, pre ktorý
$|AY| = \frac{4}{3}r$. Kružnica so stredom v bode $A$ a polomerom $AY$
pretne $b$ v dvoch bodoch, čo sú dve možnosti pre bod $X$ -- $X_1$ a
$X_2$. Keďže $|XB| = |XD|$, stačí nám spraviť kružnice so stredmi v
$X_1, X_2$ a polomermi $X_1B, X_2B$ a dostaneme dve možné pozície bodu
$D$.

[^1]: Toto je známy postup, ale pre istotu: Narysujeme si priamku cez
    bod $B$ rôznu od $BC$ a na ňu nanesieme trikrát rovnakú dĺžku.
    Dostaneme body $B_1, B_2, B_3$. Rovnobežka s $B_3C$ prechádzajúca
    cez $B_1$ pretne $BC$ v tretine.
",9
b71e2596c8e4e318,kms,"V trojsten stánku na Náboji sa vyzbieral nepárny počet mincí na pokrytie
výrobných nákladov. Keďže decká na Náboji počítajú, tak Slavo a Miro
nemajú čo robiť. Vysypali teda mince na stôl, pričom niektoré zostali
otočené hlavou hore a iné znakom hore. V každom ťahu otočili toľko
mincí, koľký je to práve ťah, teda v prvom jednu mincu, v druhom dve
atď. Ukážte, že je možné otáčať mince tak, aby v jednom momente boli
mince otočené tou istou stranou, bez ohľadu na to, ako boli pootáčané na
začiatku.
","### Ako prísť na riešenie

Pozrime sa na mince na stole. Pre jednoduchšie vyjadrovanie sa si
označme mince otočené hlavou nahor písmenom $H$, mince otočené znakom
nahor písmenom $Z$. V $k$-tom ťahu zmeníme písmenko $k$ minciam, naším
cieľom je dosiahnuť stav, že majú všetky mince rovnaké písmeno.

Všimnime si, že nezáleží na poradí mincí na stole, zaujímavé sú len
počty $H$ a $Z$. Povedzme, že je viac mincí otočených hlavou hore (to
vieme povedať bez ujmy na všeobecnosti -- ak by neboli, vymeňme si
označenia $H$ a $Z$). Pokúsme sa docieliť, nech sú na konci všetky mince
otočené hlavou hore. Ak máme spolu $2n+1$ mincí, stačí nám otočiť
nanajvýš $n$ mincí.

Skúsme mince otáčať úplne priamočiaro. V prvom kole otočme $1$ mincu zo
$Z$ na $H$, v druhom kole otočme $2$ mince zo $Z$ na $H$, $\dots$ Keď
budeme takto pokračovať, dôjdeme do stavu, keď už v $k$-tom kole budeme
mať menej ako $k$ mincí otočených znakom hore. V tomto momente
pokračovaním v priamočiarom otáčaní sa nám počet znakov môže dokonca
zvyšovať. Čo teraz? Treba to nejak opraviť.

Všimnime si, že ak sa nám to v jednom ťahu pri otáčaní $k$ mincí pokazí,
tak v nasledujúcom ťahu pri otáčaní $k+1$ mincí môžeme tých $k$ mincí
otočených v predchádzajúcom kole dostať do pôvodného stavu a okrem nich
otočiť jednu mincu.

Ak toto spravíme, pomocou dvoch po sebe idúcich kôl otočení vieme otočiť
práve jednu (ľubovoľnú) mincu. Tým pádom, ak sme v $k$-tom kole a ostalo
nám $l$ mincí $Z$ na stole ($l<k$), pomocou ťahov $k$ a $k+1$ otočíme
jednu z daných mincí, pomocou ťahov $k+2$ a $k+3$ otočíme druhú z daných
mincí, $\dots$ poslednú ($l$-tú) mincu otočíme v ťahoch $k+2(l-1)$ a
$k+2l-1$. Už to takmer máme hotové. K úplnosti riešenia treba ešte
ukázať, že sa nám nestane, že by sme v nejakom ťahu mali otočiť viac
mincí ako je na stole. To by nastalo, keby $k+2l-1>2n+1$. Ako na to?
Číslo $l$ ide odhadnúť pomocou $k$ vďaka $l<k$, taktiež $k$ ide odhadnúť
pomocou $n$ ako $k\sim \binom{n}{2}$ (rozmyslite si), avšak takýmto
výpočtom sa vieme vyhnúť. Celkovo máme $2n+1$ otočení, potrebujeme
otočiť nanajvýš $n$ mincí. Ak budeme už od začiatku párovať po sebe
idúce kolá otočení, stačí nám vykonať nanajvýš $n$ párov otočení, t.j.
vieme po nanajvýš $2n$ kolách dosiahnuť rovnaké symboly.

### Stručné riešenie

Vzorové riešenie napísané vyššie obsahuje intuíciu, ako prísť na
riešenie. To vo vašom riešení písať nemusíte, na zisk plného počtu bodov
stačí iba dôkaz, prečo to tak je. Osnova stručného riešenia môže vyzerať
nasledovne:

Popárujme si kolá otáčania mincí, v pároch majme spolu kolá $2k-1$ a
$2k$. Ak v tých kolách otočíme mince nasledovne ($\dots$), tak po danom
páre kôl otočení vieme dosiahnuť otočenú práve jednu (ľubovoľnú) mincu.
Keďže celkovo nám stačí otočiť nanajvýš $n$ mincí, lebo ($\dots$),
otočenie všetkých mincí na rovnakú stranu vieme docieliť po nanajvýš $n$
pároch otočení, t.j. v nanajvýš $2n$-tom kole. Teda nenastane prípad, že
by sme mali otočiť viac mincí, ako je na stole.
",2
00fa238fb84bc370,kms,"Náčelník afrického Kmeňa Majestátnych Saván zorganizoval pre svojich
domorodcov turnaj. Za každé kolo turnaja, ktorého sa domorodec zúčastní,
získa $17$ bodov. Za každé kolo, ktoré vyhrá, získa ešte ďalšie $3$
body. Na konci turnaja mal domorodec Ka-Em-Es presne o jeden bod viac
ako domorodec Em-Ka-Es. Aký je najmenší počet kôl, ktorých sa mohol
domorodec Ka-Em-Es zúčastniť?
","Na začiatok je fajn uvedomiť si, že ak by nastala situácia, že obaja
domorodci by nejaký zápas vyhrali (prehrali), ich počet bodov by to
zdvihlo o rovnakú konštantu, čo by neovplyvnilo bodový rozdiel. Zároveň
by to znamenalo, že počet absolvovaných zápasov domorodca Ka-Em-Es bude
väčší, čo nechceme. Budeme sa teda zaoberať len prípadmi, kedy jeden z
domorodcov všetky zápasy prehral a druhý vyhral.

Po rovnakom počte absolvovaných kôl sa rozdiel bodov domorodcov zväčší o
násobok $3$, pričom väčší počet bodov má, logicky, domorodec, ktorý
vyhráva. Tento rozdiel môžeme zmenšiť na jedna jedine tak, že
prehrávajúci domorodec absolvuje niekoľko kôl navyše - pripočítavame
$17$. Teraz teda hľadáme najmenší násobok čísla $3$, ktorý sa s nejakým
násobkom sedemnástky líši o jedna. To je $3 \cdot 6 = 18$.

Vyhrávajúci domorodec teda absolvoval aspoň šesť zápasov, za ktoré spolu
získal $6 \cdot 20 = 120$ bodov. Domorodec, ktorý prehrával získal
$7 \cdot 17 = 119$ bodov. Vieme, že domorodec Ka-Em-Es mal na konci
turnaja o bod viac, je teda domorodcom, ktorý absolvoval najmenej šesť
kôl.
",1
220d50cb84746147,kms,"Krtko mu celý natešený ukáže kruh, ktorý vystrihol. Avšak František ho
počastuje: A hneď začne Krtkovi vysvetľovať, že kružnica musí mať vhodné
parametre: $$x^2 = 12n + 5.$$ Načo sa hneď Krtko zarazí, že veď taká
kružnica neexistuje. Ukážte, že mal Krtko pravdu a pre
$x, n \in \mathbb{N}$ nemá rovnica žiadne riešenie.
","Chceme zistiť, či existuje také $x$, že $x^2$ dáva po delení dvanástimi
zvyšok $5$. Matematicky[^1] to vieme zapísať aj ako
$x^2\equiv5\pmod{12}$.

Nech $x=12r+s$. Potom $x^2=(12r+s)^2=144r^2+24rs+s^2$. Všimnime si, že
prvé dva členy sú deliteľné dvanástkou, a preto zvyšok mocniny závisí
iba od zvyšku umocňovaného čísla. Inými slovami
$x^2\equiv s^2\pmod{12}$.

Výraz $s^2$ pre $s\in\{0,1,2,\dots, 11\}$ má zvyšky
$0,1,4,9,4,1,0,1,4,9,4,1$, a teda skutočne neobsahuje $5$.

Čo ak by sme však mali ukázať, že rovnica $x^2=1287n+5$ nemá žiadne
riešenie pre $x,n\in\mathbb N$? Potom by vypisovanie všetkých možností
zvyškov modulo 1287 neprichádzalo v úvahu. Pozerať sa na zvyšky sa nám
ale zjavne oplatilo, skúsme to teda znova, ale s menším modulom -- a to
nejakým malým deliteľom toho pôvodného.

### Iné riešenie {#iné-riešenie .unnumbered}

Pozrime sa teda zvlášť na deliteľnosť $3$ a $4$. Pravá strana dáva po
delení štyrmi zvyšok $1$. Ľavá strana $x^2$ dáva pre zvyšky $0,1,2,3$
čísla $x$ postupne zvyšky $0,1,0,1$. Zatiaľ žiaden spor nevidíme. Avšak
po delení tromi dáva pravá strana zvyšok $2$, kdežto tá ľavá pre
zvyškové triedy $0,1,2$ dáva postupne zvyšky $0,1,1$. Ak sa ale obe
strany majú rovnať, musia sa rovnať aj ich zvyšky, čo je spor. Môžete si
premyslieť, že zvyškami po delení trojkou by sa dal odargumentovať aj
variant úlohy s číslom $1287$.

### Riešenie pre fajnšmekrov {#riešenie-pre-fajnšmekrov .unnumbered}

Zadanie je ekvivalentné s tvrdením, že $5$ je kvadratickým zvyškom
modulo $12$ Vytiahneme preto teóriu kvadratickej reciprocity.[^2]

Keďže $12 = 2^2\cdot 3$ a číslo $5$ je nesúdeliteľné s oboma činiteľmi,
podľa čínskej zvyškovej vety stačí overiť, či $5$ je kvadratickým
zvyškom po delení $4$ a $3$.

Teda treba zistiť, čomu sú rovné $\left(\dfrac{5}{4}\right)$ a
$\left(\dfrac{5}{3}\right)$, kde $\left(\dfrac{a}{b}\right)$ je Jacobiho
symbol[^3].

Síce prvý výraz je zrejme $\left(\dfrac{5}{4}\right)=1$, pretože
$5^2 = 25 \equiv 5 \equiv 1 \pmod{4}$, ale druhý výraz
$\left(\dfrac{5}{3}\right)= \left(\dfrac{2}{3}\right) = -1$, pretože
$(3x+1)^2 = 9x^2+6x+1 \equiv 1 \pmod{3}$ a
$(3x+2)^2 = 9x^2+12x+4 \equiv 1 \pmod{3}$.

Ak by nám náhodou toto prišlo stále veľmi jednoduché, mohli by sme
použiť Eulerovo kritérium, na základe ktorého
$\left(\dfrac{2}{3}\right)\equiv2^{\frac{3-1}2}\equiv-1$.

Preto také čísla $x$ a $n$ neexistujú.

[^1]: Takýto typ zápisu nazývame kongruencia.

[^2]: <http://thales.doa.fmph.uniba.sk/sleziak/vyuka/tc2006/tc.pdf>,
    kapitola 4.

[^3]: Jacobiho symbol nadobúda hodnotu $-1$, keď $a$ nie je kvadratickým
    zvyškom modulo $b$, $1$ ak je a $0$ ak $b\mid a$.
",2
72b5fccc665d6744,kms,"Nájdite všetky funkcie $f:\Z^+\to \Z^+$ také, že pre všetky kladné celé
čísla $m$, $n$ je číslo $(m^2+n)^2$ deliteľné číslom $f(m^2)+f(n)$.
","Naším cieľom je nájsť všetky také funkcie $f$, ktoré spĺňajú podmienku
v zadaní. Skúsme o hľadaných funkciách zistiť niečo viac,
najjednoduchšie asi bude zistiť funkčné hodnoty konkrétnych čísel.
Dosaďme naprv za $m^2$ aj $n$ $1$. Dostávame, že $f(1)\mid 2$. Takže
$f(1)\in \{1,2\}$. Ak podobným spôsobom dosadíme $4$, zistíme, že
$f(4)\in \{1,2,4,8,16,32\}$. A ak skúsime $m^2=4$ a $n=1$, uvidíme, že
$f(1)+f(4)\in \{5,25\}$. Jediné hodnoty tomu vyhovujúce sú $f(1)=1$ a
$f(4)=4$.

Tieto zistenia nám nenápadne podsúvajú hypotézu, že riešením je práve
funkcia $f(n)=n$. Táto funkcia vyhovuje zadaniu, ale ešte stále nevieme,
či je jediná. Skúsme dosadzovať ďalej, ale teraz už všeobecnejšie.
Využime, že už poznáme hodnotu $f(1)$ a že $p^2$ má len troch deliteľov,
ak $p$ je prvočíslo. Položme $m^2=1$ a $n=p-1$. Dostávame, že
$(f(p-1)+1)\mid p^2$, teda $f(p-1)\in \{p-1,p^2-1\}$. Už vieme, že
$f(p-1)=p-1$ nevedie k sporu. Skúsme sa teda venovať druhej možnosti a
ukážme, že vedie k sporu. Dosaďme $m^2=4$, $n=p-1$. Máme
$(p^2+3)\mid (p+3)^2$, čo môžme prepísať ako
$$\frac{(p+3)^2}{p^2+3}=1+\frac{6p+6}{p^2+3}\in\mathbb Z^+.$$ Pre
$p\ge 7$ je uvedený zlomok kladný, menší ako jedna avšak zároveň má byť
aj celé číslo, čo je spor.

Skúsme teraz využiť novozískaný poznatok $f(p-1)=p-1$ pre $p\ge 7$.
Môžme $p-1$ dosadiť za $n$ a dostávame
$$\frac{(m^2+p-1)^2}{f(m^2)+p-1}\in\mathbb Z^+.$$ Uvedený výraz sa dá
upraviť na tvar $$2m^4-f(m^2)+p-1+\frac{(m^2-f(m^2))^2}{f(m^2)+p-1}.$$
Všimnime si, že pre $p>(m^2-f(m^2))^2-f(m^2)$ je predchádzjúci zlomok
nezáporný a menší ako jedna. A keďže je celým číslom, je rovný nule a
$f(m^2)=m^2$ pre všetky $m\in Z^+$.

Teraz už konečne môžeme zistovať niečo o $f(n)$. Ako v predchádzjúcom
kroku $$\frac{(m^2+n)^2}{m^2+f(n)}\in\mathbb Z^+.$$ Keď uvedený výraz
upravíme do tvaru $$m^2-f(n)+2n+\frac{(n-f(n))^2}{m^2+f(n)},$$
nahliadneme, že pre $m^2>(n-f(n))^2-f(n)$ je predchádzajuci zlomok
nezáporný a menší ako jedna. Keďze je zároveň celočíselný, musí platiť
$f(n)=n$ pre každé $n\in Z^+$.
",9
082a2fcf14feecaa,kms,"Keď sa bádateľka Jane predierala Africkými džungľami, veľmi ju zaujal
obdĺžníkový kvetinový záhon. Niektorí ľudia v ňom hľadajú štvorlístky,
no Jane v ňom chce nájsť obdĺžnik s celočíselnými rozmermi.

Každý bod obdĺžnika $R$ (vrátane vnútorných bodov) so stranami $4$ a
$40$ je zafarbený práve jednou zo štyroch farieb. Ukážte, že v obdĺžniku
$R$ existujú štyri body rovnakej farby, ktoré tvoria obdĺžnik s
celočíselnými dĺžkami strán.
","Cieľom riešenia je ukázať, že v obdĺžniku existujú štyri body rovnakej
farby tvoriace obdĺžnik so stranami celočíselnej dĺžky. Na úvod je fajn
uvedomiť si, že všetky body nového obdĺžnika musia mať rovnaký desatinný
rozvoj. Keďže pôvodný obdĺžnik má celočíselné rozmery, bodov s každým
desatinným rozvojom bude rovnako veľa okrem tých, ktoré sú na obvode(tam
nám pribudne jeden navyše). Napríklad ak je ľavý dolný roh veľkého
obdĺžnika v bode $[0,0]$, tak bodov s celočíselnými súradnicami je v
jednom rozmere $5$ a v druhom $41$, pričom body s desatinným rozvojom
$0.5$ sú v jednom rozmere len $4$ a v druhom ich je $40$. V ďalšom
riešení budeme uvažovať tie, ktorých je viac. [^1]

Na základe predošlej úvahy máme namiesto obdĺžnika už len mriežku
rozmerov $5 \times 41$ s bodmi s celočíselnými súradnicami. Bez ujmy na
všeobecnosti, nech je v každom riadku $41$ bodov a v každom stĺpci $5$.

Keďže farby máme len štyri, v každom stĺpci sa nachádza dvojica vrcholov
s rovnakou farbou. Ak sa pozrieme na to, koľko rôznych usporiadaní môže
mať táto dvojica v tomto stĺpci, prídeme na to, že ich je
$\binom{5}{2} = 10$. Každá takáto dvojica však môže byť rôznej farby,
preto ak berieme ohľad aj na farbu, možností máme $4 \cdot 10 = 40$. My
však máme $41$ stĺpcov a keďže v každom z nich nejaká takáto dvojica byť
musí, určite existujú dva stĺpce, v ktorých je dvojica bodov rovnakej
farby na rovnakých pozíciách. Inak povedané, existujú štyri body
rovnakej farby, ktoré tvoria obdĺžnik s celočíselnými dĺžkami strán.

[^1]: V každej súradnici to môže byť iný desatinný rozvoj.
",4
d59dcfac86a73616,kms,"Keďže sa už vedúci usadili, môžu si zosumarizovať dej a rozdeliť dejové
postavy. Keď si ich však rozdelili rovným dielom, zistili, že každý ich
bude v jednom momente stvárňovať dve.

Nájdite všetky celé nezáporné čísla $a, b$ také, že $a^2=b \cdot (b+7)$.
","Ukážeme si tri riešenia tejto úlohy.

### Prvé riešenie

Zo zadania máme $b\ge 0$, takže $$a^2 = b(b+7)=b^2+7b \ge b^2.$$ Keďže
$a,b$ sú nezáporné, môžeme obe strany odmocniť, čím dostaneme $a\ge b$.
Zároveň $a,b$ sú celé, takže existuje nezáporné celé číslo $c$ také, že
$a = b+c$. Dosadením do rovnice v zadaní dostaneme $$(b+c)^2=b(b+7),$$ z
čoho po odčítaní $b^2$ z oboch strán máme $$2bc+c^2=7b,$$ a teda
$$b(7-2c)= c^2.$$ Číslo $7-2c$ je nepárne, takže to nie je nula, a teda
ním môžeme obe strany vydeliť. Dostaneme tak $$\begin{align}
b = \frac{c^2}{7-2c}. \label{u4eq1}
\end{align}$$ Ak $c = 0$, tak máme $b= 0$, a potom aj $a=b+c=0$.
Dosadením do zadania overíme, že $a= b= 0$ je jedným riešením. Ďalej
môžeme predpokladať, že $c$ je kladné. Potom pravá strana v
$\eqref{u4eq1}$ je nenulová a ľavá strana je nezáporná, takže v
skutočnosti sú obe kladné. Keďže čitateľ na pravej strane je kladný, tak
aj menovateľ musí byť, teda $7-2c>0$, z čoho po ekvivalentných úpravách
dostaneme $c<\frac{7}{2}$.

Zostáva nám teda overiť len možnosti $c\in \{ 1,2,3\}$. Pre tieto
hodnoty $c$ je pravá strana rovná postupne $\frac{1}{5},\frac{4}{3}$ a
$9$. Keďže ľavá strana je celočíselná, aj pravá musí byť, takže $c$ môže
byť len $3$. Vtedy $b= 9$ a $a=b+c=9+3=12$. Pre tieto hodnoty platí
$$a^2=12^2=144=9 \cdot 16 = b(b+7),$$ teda rovnica zo zadania je vtedy
splnená.

Úloha tak má dve riešenia, a to $(a,b)=(0,0)$ a $(a,b)=(12,9)$.

### Druhé riešenie

Pravú stranu upravíme doplením do štvorca a potom spravíme niekoľko
ekvivalentných úprav: $$\begin{align}
a^2=b^2+7b &= \left(b+\frac{7}{2}\right)^2-\frac{49}{4}, \nonumber \\
4a^2+49 &=  (2b+7)^2, \nonumber\\
49 &= (2b+7)^2-4a^2, \nonumber\\
7 \cdot 7 &= (2b+7-2a)(2b+7+2a). \label{u4eq2}
\end{align}$$ Poznamenajme, že k tejto rovnici sa dá dostať aj tak, že
sa na rovnicu v zadaní pozrieme ako na kvadratickú rovnicu v $b$,
vyjadríme jej korene a upravíme.

Ľavá strana rovnice $\eqref{u4eq2}$ je kladná a druhá zátvorka na pravej
strane je kladná (keďže $a,b$ sú nezáporné), takže aj $2b+7-2a$ je
kladné. Navyše obe zátvorky na pravej strane sú celočíselné a
$2b+7-2a\le 2b+7+2a$, a tak sú len dve možnosti -- buď je prvá rovná $1$
a druhá $49$, alebo sa obe rovnajú $7$. V prvej možnosti sčítaním oboch
zátvoriek dostaneme $4b+14 = 50$, z čoho $b=9$ a potom
$a^2=9\cdot(9+7) = 144$ platí práve pre $a=12$. V druhej možnosti, teda
keď sú obe zátvorky rovné $7$, ich odčítaním dostaneme $a=0$. Potom
$0 = b(b+7)$ platí práve pre $b=0$, keďže pre nezáporné $b$ je $b+7$
kladné.

Rovnica zo zadania tak má práve dve riešenia, a to $(a,b)=(12,9)$ a
$(a,b)=(0,0)$.

### Tretie riešenie

Ak $b=0$, tak $a=b(b+7)=0\cdot 7 =0$. Ak $a = 0$, tak $b(b+7)=0$, a
keďže $b+7>0$, tak nutne $b=0$. Teda ak je jedno z čísel $a,b$ rovné
nule, tak obe sú. Dosadením do zadania overíme, že obe strany rovnice
majú vtedy hodnotu nula, a teda $a=b=0$ je jedným riešením. Po zvyšok
riešenia už môžeme predpokladať, že $a$ aj $b$ sú kladné. Potom
$b(b+7)\ge 7$, a teda $a^2$ aj $b(b+7)$ majú prvočíselný rozklad.

Nech $d$ je najväčší spoločný deliteľ čísel $b$ a $b+7$ (keďže sú obe
kladné, tak existuje). Potom $d$ delí aj ich rozdiel, teda $7$. No a
keďže $7$ je prvočíslo, tak $d$ môže byť len $1$ alebo $7$.

Ak $d=1$, tak každé prvočíslo $p$, ktoré delí ľavú stranu rovnice v
zadaní, delí aj pravú, a keďže čísla $b$ a $b+7$ sú nesúdeliteľné, tak
$p$ delí práve jedno z nich. Keďže ľavá strana je štvorec, tak maximálna
mocnina, v ktorej $p$ delí ľavú stranu, je párna. Keďže $p$ delí len
jedno z čísel $b,b+7$, tak maximálna mocnina, v ktorej ho delí, je tiež
párna. Toto platí pre všetky prvočísla deliace $a$ a zjavne hociaké
prvočíslo, ktoré delí $b$ alebo $b+7$, delí pravú stranu, takže delí aj
ľavú stranu rovnice v zadaní, a teda delí aj $a$. Máme tak, že každé
prvočíslo, ktoré delí $b$, ho delí v párnej mocnine, takže $b$ je
štvorec (všimnime si, že toto tvrdenie platí aj keď $b=1$). Podobne aj
$b+7$ je štvorec. Existujú teda prirodzené čísla $k,l$ také, že
$b = k^2$ a $b+7 = l^2$. Potom ich odčítaním dostaneme $l^2-k^2=7$, a
teda $$(l-k)(l+k)=7.$$ Keďže $k,l$ sú prirodzené, platí $l+k\ge 2$, no
jediný taký deliteľ čísla $7$ je $7$. Takže $l+k=7$, a potom $l-k=1$.
Odčítaním druhej rovnice od prvej dostaneme $2k=6$, a teda $k=3$. Potom
$b = k^2=9$. Rovnica v zadaní potom platí práve vtedy, keď
$a^2=9\cdot (9+7)=144$, čo je pre nezáporné celé $a$ práve vtedy, keď
$a=12$.

Ak $d = 7$, tak podobnou úvahou dostaneme $b = 7k^2, b+7 = 7l^2$ pre
nejaké prirodzené $k,l$. Opäť odčítaním jednej rovnice od druhej
dostaneme $$\begin{align*}
7(l^2-k^2) &= 7, \\
(l-k)(l+k) &= 1.
\end{align*}$$ No obe zátvorky na ľavej strane sú celé čísla a navyše
$l+k\ge 2$, ale $2$ nedelí $1$, takže žiadne iné riešenie neexistuje.

Úloha tak má dve riešenia, a to $(a,b)=(0,0)$ a $(a,b)=(12,9)$.
",4
5b3aa4ddfa2d5673,kms,"Ježibabka síce pre svoje presladené názory na univerzite dlho
nevydržala, ale podaril sa jej aspoň aký-taký náčrt domčeka. Minimálne
strecha vyzerala na papieri celkom k svetu, teda až do momentu, keď sa
jej pošmykla ruka. Namiesto toho, aby cukrový papier pokrčila a zjedla,
pokračovala v rysovaní a vytvorila abstraktnú futuristickú koncepciu,
ktorú ale v žiadnom prípade nedokázala uplatniť pri svojej stavbe.

Majme rovnostranný trojuholník $KMS$, ktorého ťažisko označíme $T$. Nech
bod $P$ leží na polpriamke $TM$ a bod $Z$ na kolmici na $TM$ cez bod $T$
tak, aby $TPZ$ bol pravouhlý rovnoramenný trojuholník s odvesnami
s dĺžkami strán rovnými dĺžkam strán trojuholníku $KMS$. Aký je pomer
obsahov časti trojuholníka $TPZ$, ktorá je vnútri trojuholníka $KMS$, a
tej, ktorá je mimo neho?
","Na začiatok sa nám určite zíde náčrt. Už zo zadania si toho vieme celkom
dosť zakresliť, avšak v náčrte sú už aj niektoré čiary a body, ktoré nám
budú nápomocné neskôr. Taktiež si označíme priesečník úsečiek $TZ$ a
$MS$ ako $S'$, a priesečník polpriamky $ZT$ a úsečky $KM$ ako $K'$.

Zamyslime sa nad tým, ako by sme mohli dospieť k výsledku. Obsah
trojuholníka $TPZ$ už vieme prakticky zo zadania, nakoľko poznáme dĺžky
jeho odvesien, ktoré sú v pravom uhle. Ak by sme boli schopní vypočítať
obsah trojuholníka $TMS'$, vieme obsah štvoruholníka $MPZS'$ a výsledný
pomer dostať jednoducho.

Veľmi nápomocné nám budú v tejto úlohe vedomosti o ťažniciach v
rovnostrannom trojuholníku. Vieme, že ťažnice sú zároveň aj výšky, teda
sú kolmé na strany, a tak ako v každom trojuholníku, ťažisko vždy
rozdeľuje ťažnice v pomere $2:1$. Ak si označíme dĺžku strany $KM$ ako
$a$, potom pomocou Pytagorovej vety vieme vypočítať dĺžku ťažnice ako

$$\begin{align*}
    \left(\frac a2\right)^2 + t^2 &= a^2,\\
    t^2 &= a^2 - \left(\frac {a^2}{4}\right),\\
    t &= \sqrt{\frac{3a^2}{4}},\\
    t &= \frac{\sqrt3}{2}a.
\end{align*}$$

No a kedže dĺžka celej ťažnice je $\frac{\sqrt3}{2}a$, dĺžka úsečky $TM$
musí byť $$\frac23 \cdot \frac{\sqrt3}{2}a = \frac{\sqrt3}{3}a.$$

Ostáva nám zistiť už len dĺžku úsečky $TS'$. Jedným zo spôsobov, ako ju
nájsť, je uvedomiť si podobnosť trojuholníkov $KMS$ a $K'MS'$, ktoré sú
podobné, lebo zdieľajú uhol pri vrchole $M$, a uhly pri vrcholoch $K$ a
$K'$, resp. $S$ a $S'$ sú súhlasné. Nakoľko už poznáme, že dĺžka $TM$ sú
$\frac 23$ z dĺžky ťažnice, vieme určiť aj koeficient podobnosti týchto
trojuholníkov, ktorý tým pádom musí taktiež byť $\frac 23$. Pri
podobných trojuholníkoch platí, že všetky korešpondujúce dĺžky v týchto
trojuholníkoch sú zmenšené/zväčšené v tom istom pomere, a preto je dĺžka
úsečky $K'S'$ rovná $\frac 23 a$. Nakoľko sa bod $T$ nachádza v strede
$K'S'$, dĺžka úsečky $TS'$ je $\frac 13 a$. Túto dĺžku vieme dostať aj
pomocou tangensu, ak si uvedomíme, že uhol $S'MT$ má $30^\circ$
(polovica z uhlu v rovnostrannom trojuholníku), potom dĺžku $TS'$ vieme
dostať ako
$|TS'| = \tan (30^\circ) \cdot |TM| = \frac{1}{\sqrt 3} \cdot \frac{\sqrt 3}{3}a = \frac 13 a$.

Ďalej potrebujeme zistiť jednotlivé obsahy trojuholníkov $TPZ$ a $TMS'$,
a obsah štvoruholníka $MPZS'$

$$\begin{align*}
    S_{TPZ} = \frac{a \cdot a}{2} &= \frac{a^2}{2},\\
    S_{TMS'} = \frac{\frac{\sqrt3}{3}a \cdot \frac 13 a}{2} &= \frac{\sqrt 3}{18}a^2,\\
    S_{MPZS'} = S_{TPZ} - S_{TMS'} = \frac{a^2}{2} - \frac{\sqrt 3}{18}a^2 &= \frac{9-\sqrt 3}{18}a^2.
\end{align*}$$

No a na záver zostáva už iba samotný pomer $TMS'$ a $MPZS'$, ktorý je

$$\begin{align*}
    \frac{S_{TMS'}} {S_{MPZS'}} &= \frac{\frac{\sqrt 3}{18}a^2} {\frac{9-\sqrt 3}{18}a^2} = \frac{\sqrt 3}{9 - \sqrt 3} = \frac{\sqrt 3}{9 - \sqrt 3} \cdot \frac{9 + \sqrt 3}{9 + \sqrt 3} = \\
   &= \frac{9\sqrt 3 + 3}{78} = \frac{3\sqrt 3 + 1}{26} \approx 0,238,
\end{align*}$$

kde sme použili usmernenie zlomku na odstránenie odmocniny z menovateľa.
Výsledný pomer je teda v exaktnom tvare $\frac{3\sqrt 3 + 1}{26}$, čo je
približne $0,238$.

### Alternatívne konfigurácie

Zo zadania nie je jasne dané, kde presne sa má nachádzať bod $Z$. V
riešení sme ho umiestnili na polpriamku $TS'$, no mohli sme ho kľudne
dať aj na polpriamku $TK'$. Avšak vďaka tomu, že trojuholník $KMS$ je
rovnostranný, máme v ňom symetriu okolo priamky $TM$, a teda bez ohľadu
na to, na ktorú stranu priamky $TM$ umiestnime bod $Z$, výsledok bude
rovnaký.

Takisto by sme sa mohli zamýšľať nad polohou bodov $P$ a $Z$. Ako si
môžeme byť istí, že sa tieto body nachádzajú mimo trojuholníka $KMS$? V
tejto úlohe je to celkom jednoduché odôvodniť a nestrhávali sme body za
to, keď ste to do riešenia neuviedli, no je to niečo, na čo sa vo
všeobecnosti oplatí dávať pozor, nakoľko pri komplikovanejších úlohách
to môže značne ovplyvniť výsledok alebo počet možných riešení.
",2
4b4beefa499d8188,kms,"Po tom ako Kubko krvopotne dokončil štúdium na MatFyze, rozhodol sa
vybrať sa na dovolenku do Japonska. A veru, že sa aj vybral. Cestovnou
kanceláriou, ktorá mala takéto pekné logo. Jeden by povedal, že by sa z
neho dala spraviť aj pekná úloha\...

Je daný pravidelný[^1] šesťuholník $ABCDEF$ s obsahom $1 \, \rm{cm}^2$.
Priamky $CD$ a $EF$ sa pretnú v bode $G$. Nájdite obsah trojuholníkov
$ABG$ a $BCG$.

[^1]: všetky strany sú rovnaké a všetky uhly sú rovnaké
","Všetky strany šesťuholníka majú rovnakú dĺžku $a$. Rozdeľme si
šesťuholník na $6$ zhodných rovnostranných trojuholníkov, ktoré majú
spoločný vrchol $O$ v strede šesťuholníka, tak ako na obrázku vľavo.
(Rozmyslite si ako dokázať, že tieto trojuholníky sú rovnostranné, len
pomocou definície, že šesťuholník má rovnaké strany aj uhly. Tu to
budeme považovať za známy a ľahko nahliadnuteľný fakt.) Trojuholník
$GED$ má uhly $GED$ aj $GDE$ veľkosti $180^\circ-120^\circ=60^\circ$,
takže je tiež rovnostranný, so stranou dĺžky $|ED|=a$.

Na obrázku vpravo máme tri rovnostranné trojuholníky $ABO$, $EDO$ a
$EDG$, ktoré majú rovnobežné základne $AB$ a $ED$. Výšky týchto
trojuholníkov budú ležať na jednej priamke, konkrétne na priamke $OG$.
Platí to, lebo výšky v trojuholníkoch $EDO$ a $EDG$ majú spoločný bod v
strede strany $ED$, keďže ide o rovnostranné trojuholníky a všetky tri
výšky sú rovnobežné, lebo sú kolmé na rovnobežné základne. Všetky tri
výšky majú rovnakú dĺžku $v$, keďže ide o zhodné trojuholníky.

Vidíme, že trojuholník $ABG$ má základňu $a$ a výšku $3v$. Obsah
trojuholníka $ABO$ je šestina obsahu celého šesťuholníka,
$S=\frac{1}{6}$ a zároveň $S=\frac{1}{2}av$. Teraz by sme mohli
vypočítať pomocou Pytagorovej vety, že v rovnostrannom trojuholníku
platí $$v=\frac{\sqrt{3}}{2}a,\qquad S=\frac{\sqrt{3}}{4}a^2,$$ a
dorátať presnú dĺžku $a$ a $v$, ale my to spravíme šikovnejšie.

Keďže trojuholník $ABG$ má rovnakú základňu a $3$-krát väčšiu výšku ako
$ABO$, tak musí mať $3$-krát väčší obsah.
$$S_{ABG}=\frac{a(3v)}{2}=3\frac{av}{2}=3S=3\cdot \frac{1}{6}=\frac{1}{2}$$

Ostáva nám trojuholník $GCB$, ktorý má základňu $|GC|=|GD|+|DC|=2a$.
Potrebujeme ešte výšku na túto základňu. Stačí si uvedomiť, že úsečka
$OB$ je rovnobežná s $GC$, lebo
$|\sphericalangle OBC|+|\sphericalangle BCD|=60^\circ+120^\circ=180^\circ$,
takže sú rovnobežné. Preto vzdialenosť bodu $B$ od priamky $GC$ je
rovnaká ako vzdialenosť bodu $O$ od priamky $GC$. Táto vzdialenosť je
výška v trojuholníku $CDO$, čo je $v$. Výška trojuholníka $BCG$ je teda
tiež $v$. Trojuholník $GCB$ má $2$-krát väčšiu základňu a rovnakú výšku
ako trojuholník $CDO$, takže má $2$-krát väčší obsah, konkrétne
$2 \cdot \frac{1}{6}=\frac{1}{3}.$

*Poznámka.* Chceli by sme ešte objasniť bodovanie, pretože pomerne veľa
riešiteľom sme museli strhnúť body za nedostatočné zdôvodnenie faktov a
pozorovaní, ktoré sa využívali v tejto úlohe. Vyžadovali sme poriadny
matematický dôkaz vašich tvrdení, pretože len na základe pozorovania z
obrázku si nemôžeme byť na $100\%$ istý, že to tak skutočne je.
Bodovanie teda bolo: 1b -- pozorovanie, že trojuholník $EDG$ je
rovnostranný s dĺžkou strany $a$, 1b -- dôkaz tohto tvrdenia, 1b --
výška trojuholníka $ABG$ je $3v$, 2b -- dôkaz, 1b -- správna hodnota
obsahu $ABG$, ďalej ste viacerí postupovali tak, že $BCG$ a $AFG$ sú
zhodné trojuholníky, takže 1b -- uvedomenie si zhodnosti trojuholníkov
$BCG$ a $AFG$, 1b -- dôkaz, že sú zhodné, 1b -- hodnota obsahu $BCG$.
",1
10c689eba82aefc2,kms,"Vysušení FKSáci započali valné zhromaždenie. No nemohli hneď riešiť
umiestnenie sušičky, keďže Majo si všimol na zemi jeden zabudnutý
trojuholník z tých, ktoré vznikli v tretej úlohe. Vo FKS tak znova
zavládla panika. A vtedy sa pred nich všetkých postavil ich Hovorca a
povedal, že trojuholníku sa báť nemusia, lebo nemôže byť predsa väčší
ako $k$.

Nájdite najväčšiu reálnu konštantu $k$ takú, že pre každý trojuholník s
obsahom $S$ a stranami dlhými $a$, $b$, $c$ platí
$$12a^2+b^2+c^2 \geq k \cdot S.$$ Pre túto hodnotu $k$ nájdite všetky
trojuholníky, pre ktoré nastáva rovnosť.
","Chceli by sme, aby ľavá strana nerovnosti bola čo najmenšia, zatiaľ čo
tá pravá čo najväčšia, pretože tak dosiahneme čo najväčšie obmedzenie na
$k$. Chceli by sme teda nájsť také trojuholníky, pre ktoré je
$12a^2+b^2+c^2$ čo najmenšie, zatiaľ čo $S$ je čo najväčšie.
Trojuholníkov existuje nesmierne veľa, bolo by teda dobré nejakým
spôsobom sa obmedziť na tie, ktoré čo najviac minimalizujú ľavú stranu
nerovnosti a maximalizujú obsah trojuholníka.

Ukážeme, že zaujímavé sú práve rovnoramenné trojuholníky s $b=c$. Ak sa
pozrieme na všetky trojuholníky pre konkrétne $a$ a $S$, máme pevne danú
aj ich výšku na stranu $a$, ktorá sa dá vypočítať zo vzťahu

$$\begin{align*}
S=\frac{av_a}{2}.
\end{align*}$$

Ďalej budeme používať len výšku na stranu $a$, takže ju budeme značiť už
iba $v$. Keď máme takto zafixované $a$ a $S$, ostáva už len
minimalizovať $b^2+c^2$. Oba sčítance vieme vypočítať z Pytagorovej
vety.

Nech $x$ označuje vzdialenosť päty výšky na stranu $a$ od jej krajného
bodu $B$. Ak päta leží vnútri strany $a$ alebo je zhodná s niektorým
krajným bodom, z Pytagorovej vety platí:

$$\begin{align*}
b^2 &= (a-x)^2 + v^2,\\
c^2 &= x^2 + v^2.
\end{align*}$$

Ak päta neleží vnútri strany $a$, nech BUNV[^1] leží na polpriamke
opačnej k $BC$ (ak máme $BC$ vodorovne smerom doprava, tak leží naľavo
od $B$). Prípad, kedy leží napravo od $C$ je symetrický. Potom opäť
použijeme Pytagorovu vetu a máme

$$\begin{align*}
b^2 &= (a+x)^2 + v^2,\\
c^2 &= x^2 + v^2.
\end{align*}$$

Vidíme, že sme si vôbec nepomohli, práve naopak. Hodnota $b^2$ sa
zväčšila, namiesto $(a-x)^2$ máme v súčte $(a+x)^2$. Hodnota $c^2$ sa
nezmenila. Keďže chceme $b^2+c^2$ minimalizovať, tento prípad nebudeme
ďalej uvažovať.

Ak je trojuholník rovnoramenný, potom
$b^2 = c^2 = v^2 + (\frac{a}{2})^2$. Chceme dokázať, že v tomto prípade
je $b^2 + c^2$ najmenšie možné, teda:

$$\begin{align*}
((a-x)^2 + v^2) + (x^2 + v^2) &\geq 2\left(v^2 + \left(\frac{a}{2}\right)^2\right),\\
a^2 - 2ax + 2x^2 + 2v^2 &\geq 2v^2 + \frac{a^2}{2}.
\end{align*}$$

Prenásobíme dvomi:

$$\begin{align*}
a^2 - 4ax + 4x^2 &\geq 0,\\
(a-2x)^2 &\geq 0.
\end{align*}$$

Druhá mocnina vždy bude nezáporná a postupovali sme ekvivalentnými
úpravami, takže toto tvrdenie je dokázané. Navyše pre iné $x$ ako
$\frac{a}{2}$ rovnosť nenastáva. Stačí uvažovať rovnoramenné
trojuholníky. Vyjadrenie $b$, $c$ a $S$ pomocou $a$ a $v$ teraz dosadíme
do pôvodnej nerovnosti a opäť prenásobíme dvomi:

$$\begin{align*}
12a^2 + 2v^2 + \frac{a^2}{2} &\geq k \frac{av}{2},\\
25a^2 + 4v^2 &\geq kav,\\
25a^2 - kav + 4v^2 &\geq 0.
\end{align*}$$

Toto nám nápadne pripomína roznásobenie druhej mocniny rozdielu,
konkrétne

$$\begin{align*}
(5a-2v)^2 = 25a^2 - 20av + 4v^2.
\end{align*}$$

Vidíme, že ak zvolíme $k=20$, dostaneme opäť druhú mocninu, ktorá má byť
väčšia alebo rovná nule, nerovnosť je splnená. Ak by však $k$ bolo
väčšie ako $20$, mali by sme

$$\begin{align*}
25a^2 - kav + 4v^2 = (5a-2v)^2 + 20av - kav = (5a-2v)^2 + av(20 - k)\geq 0,
\end{align*}$$

čo už platiť nemusí, stačí ak $(5a-2v)^2$ bude $0$ a $av$ kladné.

Hľadané $k$ je teda $20$. Rovnosť nastáva vtedy, kedy nastáva v
uvedených nerovnostiach, teda $5a=2v$ a $b=c$, čiže

$$\begin{align*}
b^2 = c^2 = v^2 + \left(\frac{a}{2}\right)^2 = \left(\frac{5a}{2}\right)^2 + \left(\frac{a}{2}\right)^2 = \frac{26a^2}{4}.
\end{align*}$$

Z toho vyplýva

$$\begin{align*}
b = c = \sqrt{\frac{13}{2}}a.
\end{align*}$$

Pre všetky takéto trojuholníky v zadanej nerovnosti pre $k=20$ nastáva
rovnosť.

[^1]: bez ujmy na všeobecnosti; značí, že iné prípady skúmať nemusíme,
    pretože sú podobné
",9
adf2092acb862165,kms,"Za odmenu sa Kubko ponúkol, že Maťkovi navarí polievku. Avšak na nákup
surovín sú potrebné peniaze, preto najskôr museli pozbierať všetky
mince. A to nie len tak hocijakým spôsobom.

V rovine leží $n \ge 2$ mincí (ktoré považujeme za body). V každom kroku
môžeme vziať dvojicu mincí, z ktorých jedna leží v bode $A$ a druhá v
bode $B$ a obe ich preniesť do stredu úsečky $AB$. Určte, pre ktoré $n$
sa dajú všetky mince v konečnom počte krokov presunúť do jedného bodu
bez ohľadu na to, ako boli rozložené na začiatku.
","Je dobré si všimnúť jednoduchú vlastnosť, ktorú dvojice mincí nezmení.
Je to poloha ťažiska dvojice mincí, a teda aj ťažiska celku. Nasleduje
obkec, ktorý túto myšlienku zapíše.

Pre dvojicu mincí $M$ a $N$, ktoré majú v (kartézskych) osiach $x$ a $y$
súradnice $[M_x,\ M_y]$, $[N_x,\ N_y]$, máme dvojicu súčtov $M_x+N_x$;
$M_Y+N_y$, ktorú môžeme značiť skrátene $M+N$ (teda ide o nezávislé
sčítanie dvoch dvojíc čísiel). Prečo má každá dvojica mincí (mincami
myslíme súradnice ich stredov, čo je jediná relevantná informácia o
nich) pred strednutím a po strednutí rovnaký súčet? To je preto, že
stred $M$ a $N$ sa nachádza v priemere $x$-ových, ako aj $y$-ových
súradníc $M$, $N$ (ak neveríte, je to ľahké cvičenie na podobné
trojuholníky), teda podľa našej konvecnie je to $M'=N'=\frac{M+N}{2}$,
takže súčet $M'+N'$ aj po strednutí ostane rovnaký. Skúsme preto dobre
definovať ťažisko $T$, ktoré by sa, intuitívne, tiež nemalo meniť. Nech
je to $$T=\frac{M_1+M_2+\dots+M_n}{n},$$ kde $M_1, M_2, \dots, M_n$
značí súradnice všetkých $n$ mincí. No a keďže súčet $M_1+M_2+\dots+M_n$
je invariantný, počet mincí tiež, tak aj $T$ je invariantné. Ťažisko $T$
je však na konci zároveň polohou každej mince v tomto momente.

Všimnime si cestu jednej mince. Pri každom spojení s inou mincou sa jej
príspevok predelí dvomi. Táto minca prispieva do polohy ťažiska
$\frac{1}{n}$-tinou svojej pôvodnej polohy a poloha ťažiska je zároveň
jej konečná poloha. To by mohlo znieť nádejne na zabránenie
preusporiadania niektorých pozícií do jedného bodu, totiž v tejto chvíli
vidíme súvislosť medzi tým, ako sa môže minca hýbať, a tým, kde (v
závislosti na $n$) má skončiť. Povedzme, že ak by bol príspevok jednej
mince nejako unikátny (napríklad $\sqrt 2$, alebo by to bola jediná
minca s nenulovými súradnicami), tak by sa dalo ľahko povedať, aký
príspevok môže a musí táto minca mať na ťažisko $T$. Konštrukcií je
mnoho, ukážeme si jednu.

### Konštrukcia pozícií, ktoré sa nedajú strednúť do jedného bodu

Nech $n-1$ mincí má obe súradnice 0, minca $M_n$ bude na mieste
\[$0,1$\]. Teda každá $M_i$ musí skončiť po konečnom počte krokov na
pozícii $T=\frac{1}{n}$. Mincu $M_i$ po strednutí, ktorého sa
zúčastnila, značme $M_i'$. Dokážeme, že ak je každá $M_i$ zapísateľná
ako \[$0,\frac{p}{q}$\], kde $p,q$ sú nesúdeliteľné, $q$ je mocnina
dvojky (ďalej už budeme, ak dovolíte, písať len $\frac{p}{q}$, lebo prvá
súradnica je stále $0$), tak to isté platí aj pre $M_i'$. To na začiatku
platí, keďže všetky mince majú celočíselné súradnice.

Nazačiatku je $M_i=0=\frac{0}{2^0}$ pre $i<n$ a
$M_n = 1 = \frac{1}{2^0}$. Ďalej použijeme indukciu. Nech sa $M_i, M_j$
chystajú strednúť. $M_i = \frac{p}{2^k},\ M_j = \frac{r}{2^l}$. Potom

$$M_i' = M_j' = \frac{1}{2} \left(\frac{p}{2^k}+\frac{r}{2^l}\right) = \frac{p.2^l+l.2^k}{2^{k+l+1}}.$$

V čitateli má tento výraz prirodzené číslo, v menovateli mocninu dvojky,
vykrátime prebytočné dvojky a je v požadovanom tvare.

A čo ťažisko? To je $1/n$, a keďže každá minca je vždy
\[$0,\frac{p}{2^{x}}$\], $x \in \mathbb{N}$, čo chceme, aby bolo
\[$0,\frac{1}{n}$\], tak $n$ je mocninou dvojky, v opačnom prípade sa
všetky mince nedajú strednúť do jedného bodu.

### Strednutie pre vyhovujúce $n$

Tým máme ťažšiu časť hotovú a ostáva vymyslieť algoritmus pre dostanie
$n=2^{x}$ mincí do jedného bodu, t. j. prípad, keď $n$ je mocninou
dvojky. Ak vieme skonštruovať sekvenciu strednutí pre ľubovoľnú
konšteláciu $n=2^{x}$ mincí, tak popárovaním (nejaké isto existuje)
$n=2^{x +1}$ mincí a následným interpretovaním každej dvojice mincí v
jednom bode ako $1$ mincu máme $n=2^{x}$ mincí, čím sme, spolu s
triviálnym indukčným predpokladom pre $n=2$, hotoví.
",7
3c13fa551532eadb,kms,"Sultánovi sa už z úloh zatmieval mozog, niekde pri dvadsiatej hádanke
ich už aj prestal počítať. Nevládal. Bol porazený. Vedel, že sa už nikdy
odtiaľto nedostane a bez jeho velenia turecké vojská isto prehrajú bitku
pri Moháči. A králik? Ten sa bavil. S potmehúdskym úškrnom vyčaroval na
stôl balíček matgických kariet a povedal:

,,Tu máš balík $52$ matgických kariet, ktoré som ti práve náhodne
pootáčal tvárou nahor alebo tvárou nadol[^1]. V jednom kroku smieš
rozdeliť tento balík, jednu časť otočiť naopak a umiestniť ju späť na
druhú časť. Moja otázka znie: ,Vieš otočiť všetky karty lícom nahor bez
ohľadu na to, ako som ich otočil?' ''

[^1]: Karty pritom naďalej ostali v balíku.
","Zadanie tejto úlohy sa dalo pochopiť dvoma spôsobmi. Nebolo v ňom jasne
povedané, či vidíme otočenie všetkých kariet v balíčku alebo len jednej
karty navrchu.

Ak otočenie kariet na začiatku nevidíme, tak si ho vieme zistiť
napríklad takto:

Otočenie $i$-tej karty zistíme tak, že prvých $i$ kariet v balíčku
otočíme. Teraz máme $i$-tu kartu navrchu balíčka a vidíme jej otočenie.
Potom otočíme všetkých $i$ kariet naspäť.

Potom vieme pokračovať postupom, ako keby sme karty videli, ktorý
ilustrujeme nižšie. Preto veríme, že vám táto nejasnosť v zadaní
nespôsobila problémy.

### Riešenie *(podľa Martina Štepánka)*

Niekoľko kariet na vrchu (aspoň $1$) je otočených rovnako. Ak nie je
rovnako otočený celý balíček, je priamo pod nimi niekoľko (tiež aspoň
$1$) kariet otočených opačne (inak by patrili k pôvodným kartám). Ak
tieto rovnaké karty zoberieme, otočíme opačne a položíme naspäť, tak
budú stále na vrchu kôpky, ale otočené rovnako ako tie karty tesne pod
nimi. To znamená, že počet kariet na vrchu, ktoré sú otočené rovnako, sa
pri každom takomto kroku zväčší. Preto sa opakovaním tohto kroku napokon
dostaneme až na koniec balíčka.

Potom je buď úloha splnená a karty sú lícom nahor, alebo sú všetky lícom
nadol a celý balíček ešte raz otočíme.
",2
a37df0c003e33fbe,kms,"Z dovolenky sa Maťko vybral za svojím kamarátom bačom Kubkom. Kubko bol
veľmi šikovný -- dokázal strihať ovce, podojiť ich, zahnať ich do
košiara, ale s jedným problémom si Maťko ani Kubko nevedeli rady.
Pomôžte im.

Nájdite všetky kladné celé čísla $a$, $b$, $c$, pre ktoré platí
$$\begin{equation*}
2^{a!} + 2^{b!} = c^3.
\end{equation*}$$
","Pri riešení úloh takéhoto typu nám môže pomôcť pozrieť sa na zvyšky po
delení nejakým číslom. V rovnici sa nám vyskytuje tretia mocnina,
pozrime sa teda, aké zvyšky môže dávať $c^3$ po delení $7$[^1]:
$$\begin{align*}
    0^3\equiv 0 \pmod 7,\\
    1^3\equiv 2^3\equiv 4^3\equiv 1 \pmod 7,\\
    3^3\equiv 5^3\equiv 6^3 \equiv 6 \pmod 7.
\end{align*}$$ Sú to teda len tri zvyšky, a to $0,1,6$. Navyše $2^{a!}$
môže po delení $7$ dávať len zvyšky $2, 4, 1$, keďže pre $a\ge3$ platí
$3\mid a!$, a preto
$$2^{a!}=\left(2^3\right)^{\frac{a!}{3}}\equiv 1 \pmod 7.$$ Podobne aj
$2^{b!}$ dáva po delení $7$ zvyšok $2,4$ alebo $1$. Potrebujeme teda
nájsť dve (nie nutne rôzne) čísla z množiny $\{1,2,4\}$ tak, aby ich
súčet dával po delení $7$ zvyšok z množiny $\{0,1,6\}$. Jednoducho
overíme, že to spĺňajú len dvojice $(2,4),(4,2),(4,4)$, z čoho
dostaneme, že $(a,b)$ musí byť spomedzi $(1,2),(2,1),(2,2)$. Avšak
$$2^{1!}+2^{2!}=2^{2!}+2^{1!}=6$$ nie je tretia mocnina prirodzeného
čísla, takže ostáva len prípad $a=b=2$ a vtedy platí
$$2^{2!}+2^{2!}=8=2^3,$$ takže úloha má práve jedno riešenie, a tým je
$a=b=c=2$.

### Iné riešenie

Ukážeme si ešte jedno riešenie, ktoré využíva inú myšlienku. BUNV[^2]
môžeme predpokladať $a\le b$. Potom rovnicu prepíšeme do tvaru
$$2^{a!}\cdot\left(1+2^{b!-a!} \right)=c^3.$$

Ak $a<b$, tak v zátvorke je nepárne číslo a pred ňou je mocnina dvojky,
takže tieto dve čísla sú nesúdeliteľné. Na to, aby bol ich súčin treťou
mocninou, tak musí každé z nich byť treťou mocninou prirodzeného čísla,
takže $$1+2^{b!-a!}=d^3$$ pre nejaké prirodzené $d$. Odčítaním $1$ z
oboch strán a úpravou na súčin dostaneme
$$2^{b!-a!}=d^3-1=(d-1)\left(d^2+d+1\right).$$ Čísla $d$ a $d^2$ majú
rovnakú paritu, takže $d^2+d$ je párne, ale potom $d^2+d+1$ je nepárne
číslo väčšie ako $1$, ktoré delí mocninu dvojky, čo je spor, takže úloha
nemá riešenie, v ktorom $a<b$.

Ostáva nám už teda iba prípad $a=b$, kedy $$2\cdot 2^{a!}=c^3,$$ čiže
$2^{1+a!}$ má byť treťou mocninou, čo sa stane práve vtedy, keď $1+a!$
je deliteľné tromi, a to je práve pre $a=2$. Ľavá strana rovnice v
zadaní má vtedy hodnotu $8$, čo je $2^3$, takže opäť dostaneme jediné
riešenie $a=b=c=2$.

[^1]: Číslo $7$ môže vyzerať trochu náhodne, no vybrali sme si ho preto,
    lebo tretie mocniny majú pekné zvyšky po delení $7$. Podobne sa
    často používa, že druhé mocniny majú pekné zvyšky po delení číslami
    $3$ a $8$, no aj iné čísla nám môžu niekedy povedať o našej úlohe
    niečo viac.

[^2]: bez ujmy na všeobecnosti
",6
5c4bd7f3fe22408a,kms,"Nutno uznať, že po prvom kole bol Matúš očarený Kubkovým šarmom a
genialitou jeho kúzelníckych trikov. Ostávalo naozaj už len trošku, aby
si Matúš uvedomil svoj veľký omyl a stiahol sa i so svojou armádou preč
z Uhorska. Kubko vedel, čo bolo v stávke, no i tak sa rozhodol staviť
všetko na jednu kartu - svoj ultimátny trik s kartami, ktorý ak vyjde,
tak roztopí srdiečko každému, aj tomu najstrašnejšiemu kazisvetovi na
svete.

**Definícia.** Keď máme v rade usporiadané karty $1,\, 2,\, \dots,\, n$,
tak dvojicu kariet $(a, b)$ voláme *inverzia*, pokiaľ $a > b$ a karta s
číslom $a$ sa nachádza v rade skôr ako karta s číslom $b$. Napríklad, v
rade kariet $3,1,4,2$ máme $3$ inverzie: $(3,1)$, $(3,2)$, a $(4,2)$.

Kubko má $n$ kariet očíslovaných číslami $1,\,2,\,\dots,\, n$, ktoré má
v nejakom poradí usporiadané v rade. Postupne pre $i = 1, 2, \dots, n$
urobí Kubko nasledovnú operáciu: Zoberie kartu s číslom $i$ a keď naľavo
od nej je $k$ kariet, tak ju presunie v rade tak, aby napravo od nej
bolo $k$ kariet. Dokážte, že bez ohľadu na to, s akým poradím kariet
Kubko začínal, bude mať jeho výsledné poradie kariet rovnaký počet
inverzií ako počiatočné poradie kariet.

**Príklad.** Pokiaľ Kubko začína s poradím $3,1,4,2$, tak
preusporiadavanie bude vyzerať nasledovne:
$$3,1,4,2\to 3,4,1,2\to 2,3,4,1\to 2,4,3,1\to 2,3,4,1.$$
","Po vyskúšaní si pár príkladov zistíme, že množstvo inverzií sa v každom
kroku veľmi mení, nie je v ňom žiadny poriadok a na konci iba akoby
zázrakom skočí vždy na správny počet inverzii. Môže nás to viesť k
myšlienke, že na to bude treba ísť inak a bude treba vymyslieť nejaký
trik.

Hlavná myšlienka je, že zadanú operáciu môžeme pozmeniť podľa našej
ľubovôle, ak na konci dostaneme správne poradie kariet. Navyše, je
celkom logické hľadať takú operáciu, ktorá v jednom kroku nemení počet
inverzii. Keď už máme tento cieľ, po chvíli skúšania (hoci práve tento
krok bol na úlohe to najťažšie), vyjde vhodná operácia nasledovná.

*Definícia.* Definujme si *novú operáciu*, ktorá zároveň s tým, že
vymení poradie karty na opačnú pozíciu, navyše zväčší toto číslo o $n$.
Názornejšie to bude na príklade:

$$3,1,4,2\to 3,4,5,2\to 6,3,4,5\to 6,4,7,5\to 6,7,8,5\mathcolor{blue}{\to 2,3,4,1}.$$

Všimnime si dve veci. Prvá je, že po poslednom kroku sú karty
usporiadané rovnako ako po pôvodných operáciach, ibaže sú všetky o $n$
väčšie (keďže každú sme posunuli práve raz, teda raz sme pridali $n$). A
teda finálne poradie bude mať presne rovnako veľa inverzií ako po
pôvodných operáciach. Druhá je, nasledovná.

**Lema.** Po každom kroku novej operácie je počet inverzii rovnaký.

Dôvod je takýto: Zjavne krok môže ovplyvniť iba tie inverzie, ktoré
obsahujú kartu, ktorú akurát presúvame.

V každom kroku presúvame kartu s najmenším číslom, a teda počet inverzií
ktoré obsahujú túto kartu je práve počet kariet naľavo od nej. Po
presune sa z nej stane najväčšia karta, a teda počet inverzií ktoré
obsahujú túto kartu je práve počet kariet napravo od nej. Ale tieto dva
počty sú rovnaké práve vďaka spôsobu akým ju presúvame.

Najnázornejšie je to znova na príklade. Vezmime si prvý krok
$3,1,4,2\to 3,4,5,2$. Inverzie obsahujúce $1$ sú práve tie karty ktoré
ležia naľavo od jednotky. Na druhej strane, inverzie obsahujúce $5$ sú
práve tie ktoré ležia napravo od $5$-ky. Tých je ale rovnako veľa, a
teda počet inverzii sa nezmenil.

Vytvorili sme operácie ktoré majú rovnaký výstup a pri žiadnom kroku
nezmenia počet inverzii. Takže finálne usporiadanie má rovnaký počet
inverzii ako pôvodné.
",10
fd75e2aba7cf3cd6,kms,"Keď sa Krtkovi šťastne podarilo otvoriť okno, celý natešený vyskočil
von, nehľadiac kam padá. Dopadne do piesku, kde kúzelník Merlin ráta
zapeklitý príklad a celý mu ho rozpráši. Merlina to úplne napajedí, ale
Krtko sa hneď ponúkne, že rovnice zaňho vyrieši.

V obore kladných celých čísel vyriešte sústavu rovníc $$\begin{align*}
    2x^2 &= 4y^2 + 3z^2 + 2,\\
    13x &= 4y + 3z + 29.
\end{align*}$$
","Pozrime sa najskôr na paritu. V prvej rovnici sú všetky členy okrem
$3z^2$ párne, takže aby táto rovnica platila, musí byť párne aj $3z^2$,
a teda aj $z$. Pravá strana druhej rovnice potom bude nepárna, a preto
$13x$, a teda aj $x$, musí byť nepárne.

Mohli by sme skúmať aj deliteľnosť ďalšími číslami, no výhodnejšie môže
byť pokúsiť sa ohraničiť hodnoty, ktoré môžu premenné nadobúdať. V prvej
rovnici vieme s využitím $y^2,z^2>0$ ohraničiť pravú stranu dvomi
spôsobmi $$\begin{align*}
2x^2&=4y^2+3z^2+2>2y^2,\\
2x^2&=4y^2+3z^2+2>2z^2.
\end{align*}$$ Keďže $x,y,z$ sú kladné, tak z toho vyplýva $x>y$ a
$x>z$. Tieto ohraničenia môžeme využiť v druhej rovnici:
$$4y+3z+29=13x=6x+4x+3x>6x+4y+3z.$$ Odčítaním $4y+3z$ od oboch strán
dostaneme $$6x<29,$$ čiže $x<\frac{29}6<5$. Zároveň $x>y\ge1$. Vieme
teda, že $1<x<5$ a zároveň $x$ je nepárne, a tak $x$ môže byť len $3$.
Nakoľko $z$ je párne a $z<x$, jediná možnosť pre $z$ je $z=2$. Potom z
druhej rovnice v zadaní dostaneme $y=1$. Sústava rovníc zo zadania tak
má nanajvýš jedno riešenie a zostáva nám už len overiť, že
$(x,y,z)=(3,1,2)$ naozaj vyhovuje. To overíme jednoducho dosadením do
oboch rovníc -- v prvej nám vyjdú obe strany rovné $18$ a v druhej $39$,
čiže obe rovnice platia. Jediným riešením sústavy rovníc zo zadania tak
je $(x,y,z)=(3,1,2)$.
",7
e4d323f8f264aec6,kms,"V Nemecku je $2n$ miest, z ktorých sú niektoré dvojice spojené cestou
(najviac jednou). Každá cesta je zafarbená práve jednou farbou: čiernou,
červenou alebo žltou. Z každého mesta vychádzajú práve tri cesty, každá
inej farby. V závislosti od celého čísla $n \ge 2$ nájdite najmenšie
celé číslo $k$, pre ktoré možno v Nemecku zaviesť *ekonomickú rovnováhu*
bez ohľadu na to, ako sú mestá pospájané cestami. To znamená:

- Každá cesta je vlastnená práve jedným z dvoch miest, ktoré spája.

- Ak mesto $A$ vlastní cestu do mesta $B$, tak mesto $B$ platí mestu $A$
  denne $x$ eur, kde $x$ je kladné celé číslo menšie ako $k$ (nie nutne
  rovnaké pre každú cestu).

- Každé mesto denne zaplatí za prenájom ciest rovnako veľa, ako dostane
  od iných miest.
","### Úvod a obsah vzoráku

Na začiatok by sme sa chceli ospravedlniť za to, že zadanie tejto úlohy
nebolo dobre sformulované, čo malo za následok, že ste ho pochopili
rôzne, väčšina z vás inak, ako sme ho mysleli my. Takže na začiatok si
ujasníme zadanie.

Pre lepšiu názornosť nazveme *ekonomickou rovnováhou stupňa $k$*, kde
$k$ je kladné celé číslo, stav v krajine, ktorý spĺňa tri podmienky ako
sú v odrážkach v zadaní (teda mestá si platia navzájom v hodnotách
$1,\, 2,\, \dots,\, k - 1$ a každé dostáva rovnako veľa ako platí).
Chceli sme od vás nájsť pre dané celé číslo $n \ge 2$ najmenšie také
celé číslo $k$, pre ktoré sa dá v Nemecku s $2n$ mestami zaviesť
ekonomická rovnováha stupňa $k$ *bez ohľadu na to, ako sú jeho mestá
pospájané*.

To, že máte určiť $k$ bez ohľadu na pospájanie miest, nebolo v zadní
napísané, a tak, celkom pochopiteľne, ste si mnohí mysleli, že sa pýtame
na najmenšie $k$, pre ktoré sa dá pri *nejakom* pospájaní miest Nemecka
zaviesť ekonomická rovnováha stupňa $k$.

Pre lepšiu názornosť sa pozrieme na prípad, kedy $n = 3$, teda keď máme
$6$ miest. Mestá budeme znázorňovať ako body a cesty medzi nimi
spojnicami. Ak cestu z mesta $A$ do mesta $B$ bude vlastniť mesto $B$,
ktorému bude mesto $A$ platiť denne $x$ eur, tak to budeme na našich
obrázkoch znázorňovať tak, že na spojnicu z mesta $A$ do mesta $B$
pridáme v tomto smere šípku a k nej napíšme číslo $x$. Na obrázku nižšie
sú ilustrované dva spôsoby, ako môžu byť mestá poprepájané. V prvom
prípade sme našli ekonomickú rovnováhu stupňa $3$ a pre druhú krajinu
stupňa $4$. Podľa nami mysleného zadania je pre $n = 3$ hľadané
najmenšie $k = 4$, podľa druhej interpretácie je to $k = 3$.

Vzhľadom na túto situáciu si ukážeme riešenie oboch častí. Tento vzorák
teda obsahuje:

- [Vzorák 1](#sssec:vz1), v ktorom si ukážeme riešenie úlohy, ako sme ju
  mysleli my.

- [Vzorák 2](#sssec:vz2), v ktorom si ukážeme riešenie úlohy, ako ste ju
  pochopili mnohí z vás.

- Ukážeme si ešte ďalšiu interpretáciu zadania vo [vzoráku
  3](#sssec:vz3).

- Na záver si povieme ešte niečo o [zovšeobecneniach a
  zaujímavostiach](#sssec:zovs) ohľadom tejto úlohy.

Riešenie každej z týchto troch úloh je niečim poučné. Hlavne chceme dať
do pozornosti posledný vzorák, nakoľko sa túto interpretáciu úlohy
nepodarilo vyriešiť žiadnemu z dvoch riešiteľov.

### Vzorák 1 {#sssec:vz1}

Keď si skúsime úlohu vyriešiť pre malé hodnoty $n$, isto objavíme
situácie, kde je potrebné $k \ge 4$. Ide napríklad o také poprepájanie
miest, v ktorom je trojuholník, teda nejaké tri mestá $A$, $B$, $C$, z
ktorých sú každé dve spojené cestou. V takejto krajine musí byť
$k \ge 4$. Ak by išla nastoliť ekonomická rovnováha len s platením $1$ a
$2$ eur, tak za niektorú cestu medzi mestami $A$, $B$, $C$ by sa museli
platiť $2$ eurá, bez ujmy na všeobecnosti nech mesto $A$ platí mestu $B$
$2$ eurá. Potom $C$ musí platiť mestu $A$ $1$ euro a $B$ musí platiť
mestu $C$ $1$ euro. Dostávame tak, že mesto $C$ dostáva $1$ euro a platí
$1$ euro, teda tretia cesta túto rovnováhu musí porušiť (rozmyslite si
to, celý tento dôkaz je len prebratie niekoľkých prípadov). Pre každé
$n \ge 2$ vieme nájsť krajinu s takýmito tromi navzájom poprepájanými
mestami, teda pre každé $n \ge 2$ určite platí $k \ge 4$.

Potrebujeme nájsť nejaký systém, ako nájsť pre ľubovoľné poprepájanie
$2n$ miest ekonomickú rovnováhu. Začneme s tým, že máme mestá, ktoré sú
ľubovoľne poprepájané cestami. Istá rovnováha je už medzi nimi aj teraz:
každé mesto dostáva $0$ eur a platí tiež $0$ eur. Akurát sa žiadne
peniaze v krajine nehýbu. Ekonomickú rovnováhu budeme hľadať tak, že
budeme postupne rozhýbavať peniaze po cestách, pričom budeme zachovávať,
aby každé mesto platilo rovnako veľa ako dostáva.

Pri tom nám pekne prídu vhod farebné cesty. Odmyslime si žlté cesty a
pozrime sa len na čierne a červené cesty. Z každého mesta teda
vychádzajú práve dve cesty. Ak sa z jedného mesta vyberieme po týchto
cestách, tak stále máme kam pokračovať -- jednou cestou prídeme a druhou
odídeme. Raz sa však musíme vrátiť do mesta, v ktorom sme už boli, lebo
miest je konečne veľa. Musíme sa vrátiť do mesta, kde sme začali. Totiž,
to je jediné mesto, v ktorom sme boli a má ešte nepoužitú cestu. Budeme
chodiť teda do kolečka po nejakých mestách. Takéto kolečko budeme
nazývať *cyklus*. Tento červeno-čierny cyklus nemusí prechádzať cez
všetky mestá. Ak to tak nie je, tak červeno-čierne cesty vytvárajú
viacero cyklov.

Teraz zoberieme tieto červeno-čierne cykly a v každom cykle si mestá
budú jedným smerom platiť $1$ euro. Peniaze nám už začínajú prúdiť, ale
stále sú ešte cesty (žlté), za ktoré ešte nikto neplatí. Preto zoberieme
podobne červeno-žlté cykly a v každom z nich si budú mestá jedným smerom
platiť $2$ eurá. Peniaze sú už rozprúdené. Za čierne cesty sa platí $1$
euro a za žlté $2$ eurá. Pri červených cestách sa mieša platenie jedného
a dvoch eur. Ak obe platby idú tomu istému mestu, tak je to rovnaké, ako
by to mesto dostávalo $3$ eurá. Ak mesto $A$ platí mestu $B$ $1$ euro a
mesto $B$ mestu $A$ $2$ eurá, tak je to to isté, ako by mesto $B$
platilo mestu $A$ $1$ euro. Teda dostávame, že každá cesta je vlastnená
nejakým mestom a že sa za ňu platia $1$, $2$ alebo $3$ eurá. Z toho, ako
sme tieto dane určovali, vyplýva, že každé mesto dostáva rovako veľa,
ako aj platí. Teda sme našli ekonomickú rovnováhu stupňa $4$. Keďže sme
ukázali, že ekonomická rovnováha nižšieho stupňa ako $4$ nejde zaviesť
vždy, tak hľadané najmenšie $k$ je rovné $4$ pre každé celé $n \ge 2$.

### Vzorák 2 {#sssec:vz2}

V zadaní ešte nebolo úplne jasné, či medzi dvomi mestami môže viesť viac
ako jedna cesta. Ako si môžete rozmyslieť, riešenie našej interpretácie
úlohy to neovplyvňuje. No pri tejto interpretácii to môže riešenie
výrazne zľahčiť. Preto budeme predpokladať, že medzi každými dvoma
mestami vedie najviac jedna cesta. Ak máme $4$ mestá, tak musí cesta
viesť medzi každými dvomi mestami. Takéto prepojenie obsahuje
trojuholník, a teda pre $n = 2$ musí byť $k \ge 4$. Ako sme ukázali v
predchádzajúcom riešení, ekonomická rovnováha stupňa $4$ ide v takejto
krajine zavrieť.

Čo sa týka $n \ge 3$, tak ekonomickú rovnováhu stupňa 2 nemožno zaviesť.
Z troch jednoeurových daní totiž nevieme dostať pomocou sčítania a
odčítania nulu. Vieme už však nájsť krajiny, v ktorých pôjde zaviesť
ekonomická rovnováha stupňa $3$. Poďme teda opísať, ako vyzerajú. Aby sa
nám lepšie opisovali, označíme si mestá v krajine ako
$M_1,\ M_2,\ \dots,\ M_{2n}$. Začneme tým, že si mestá budú do kruhu na
striedačku posielať $1$ a $2$ eurá. Presnejšie, mesto $M_{2i}$ bude
vlastniť čiernu cestu z mesta $M_{2i - 1}$, ktoré mu bude platiť denne
$1$ euro. Podobne, mesto $M_{2i + 1}$ bude vlastniť červenú cestu z
mesta $M_{2i}$, ktoré mu bude platiť $2$ eurá denne. V oboch prípadoch
berieme $i$ spomedzi čísel $1,\, 2,\, \dots,\, n$ a $M_{2n + 1} = M_1$.

Takto má každé mesto s párnym číslom stratu $1$ euro a každé mesto s
nepárnym číslo zisk $1$ euro. To napravíme tým, že tieto mestá pospájame
žltými cestami. Potrebujeme však opísať, ako presne. Pre nepárne $n$
majú pre každé $i\in \{1,2,\dots,n\}$ čísla $i$ a $n + i$ rôzne parity,
preto môžeme spojiť mestá $M_i$ a $M_{n + i}$ žltou cestou, za ktorú
bude mesto s nepárnym číslom platiť $1$ euro mestu s párnym číslom.
Takto poprepájané mestá spĺňajú všetky podmienky zo zadania (z každého
mesta vychádzajú tri cesty rôznych farieb) a zaviedli sme takto na nich
ekonomickú rovnováhu stupňa $3$.

Pre párne $n$ ide tiež mestá popárovať, no opísať popárovanie je
trošičku zložitejšie. Môžeme to napríklad spraviť takto: Pre
$i \in \{2,3,\dots,n - 1\}$ spojíme mesto $M_{i}$ žltou cestou s mestom
$M_{n - i + 1}$. Okrem toho ešte spojíme žltými cestami mestá $M_1$ s
$M_{n}$ a $M_{2n}$ s $M_{n + 1}$. Čísla miest spojených žltou cestou
majú vždy rôznu paritu, tak opäť mesto s nepárnym číslo bude platiť za
túto cestu $1$ euro. Takto sme opäť našli krajinu s ekonomickou
rovnováhou stupňa $3$.

### Vzorák 3 {#sssec:vz3}

Dvaja riešitelia pochopilo úlohu ešte tak, že máme nájsť najmenšie celé
$k$, pre ktoré ide zaviesť ekonomická rovnováha stupňa $k$ pre každé
poprepájanie $2n$ miest a taktiež aj pre každé rozdelenie toho, komu
patria cesty. Musí však platiť, že každé mesto vlastní jednu alebo dve
cesty, inak by ekonomická rovnováha triviálne zaviesť nešla. Naznačíme
tu stručne jedno z riešení. Budeme predpokladať, že krajina súvislá,
teda medzi každými dvoma mestami sa dá prepraviť po niekoľkých cestách.

Ukážeme, že najmenšie je $k = n + 1$. To je potrebné napr. v krajine ako
na obrázku. Cesta, za ktorú sa tam platí $5$ eur nemôže mať menšiu daň,
nakoľko sa jej peniaze na daň piatich ďalších ciest. Zovšeobecnenie pre
$2n$ miest ponechávame na vás.

Teraz ukážeme, že ekonomickú rovnováhu stupňa $n + 1$ možno vždy
zaviesť. Predpokladajme, že tomu tak nie je. Zoberme si krajinu, ktorá
to kazí, a nech $k$ ($k > n + 1$) je najmenší stupeň ekonomickej
rovnováhy, ktorú možno v nej zaviesť. Potom musí v tejto krajine
existovať aspoň $k - 1$ ciest (teda aspoň $n + 1$), ktoré keď
odstránime, tak budú existovať dve mestá také, že sa nevieme dostať z
jedného do druhého chodením po cestách iba v rovnakom smere, ako po nich
idú peniaze. To ale však nie je možné, ak máme len $2n$ miest. Dôkaz
prenecháme vám. To tvrdenie naozaj platí, ale aj napriek tomu je takéto
riešenie úlohy nesprávne. Zamyslite sa nad tým prečo. Chyba sa nachádza
v samotnej štruktúre dôkazu, nie v nejakých detailoch.

Pokiaľ potrebujete pomoc, tak skúste nájsť ekonomickú rovnováhu v
krajine na nasledujúcom obrázku.

Zjavne tu ekonomická rovnováha vôbec nejde zaviesť, nakoľko mestá z
vnútorného trojuholníka iba platia zvyšným mestám krajiny a tieto
peniaze sa nemajú ako vrátiť späť pôvodným mestám. Teda riešenie tejto
verzie úlohy pre $n \ge 3$ je, že sa vo všeobecnosti ekonomická
rovnováha nedá zaviesť, teda hľadané najmenšie $k$ neexistuje. Nájsť
príklady krajín pre $n \ge 4$ prenechávame vám.

Keď si berieme najmenšie číslo, pre ktoré niečo ide, tak si musíme dať
pozor, či tá vec vôbec ide -- aby sme nevyberali najmenšie číslo z
prázdnej množiny. Vo väčšine takýchto optimalizačných úlohách je zjavné,
že nejaké riešenie existuje. No, ekonomická rovnováha je celkom
komplikovaný pojem a pri tejto úlohe to až tak jasné nebolo.

### Zaujímavosti o úlohe a zovšeobecnenia {#sssec:zovs}

Vrátime sa k našej verzii úlohy a povieme si o nej niečo viac. Skúsení
riešitelia si isto všimli, že situáciu v zdaní možno opísať pomocou
*grafov*. V teórii grafov dokonca existuje aj pojem, ktorý opisuje v
grafe. Týmto pojmom je *tok*, ktorý priraďuje každej hrane číslo a
orientáciu tak, aby pre každý vrchol grafu platilo, že súčet čísel na
doňho vstupujúcich hranách je rovný súčtu čísel na vystupujúcich
hranách. V samotnom toku môžu byť hranám priradené aj nuly. Pokiaľ je
však každej hrane priradené nenulové číslo, hovoríme, že ide o *nikde
nulový tok*. Ak navyše platí, že hranám sú priradené čísla z množiny
$\{1, 2, \dots, k-1\}$, tak hovoríme, že ide o *nikde nulový $k$-tok*
(angl. *nowhere-zero $k$-flow*). Takže v reči teórie grafov bola táto
úloha o hľadaní nikde nulového $k$-toku.

Pojem *tok* možno poznáte aj v inej súvislosti, asi hlavne z
informatiky. Aby sme boli presný, ide o *tok v sieti*. *Sieť* je graf,
ktorý má dva význačné vrcholy *zdroj* a *stok* a každá hrana má
maximálnu kapacitu. Tok v sieti je potom podobné priradenie čísel a
orientácií hranám s tým, že rovnosť súčtov na vchádzajúcich a
vychádzajúcich hranách nemusí platiť pre zdroj a stok. Typickým
problémom je nájsť taký tok, ktorý prepraví čo najväčšiu hodnotu od
zdroja k toku. Toky v sietiach majú veľké uplatnenie v praxi. No my sa
tu zaoberáme tokmi v grafoch. Tie majú síce ďalej od praxe, no ide o
krajšiu kombinatorickú vlastnosť grafov. Závisia totiž iba od grafu
samotného a nie od dvoch vrcholov navyše a kapacít hrán (čo je celkom
dosť informácií).

Pozrime sa na to, čo sa stane, ak niektorú z podmienok v zadaní
vypustíme. Začnime s tým, že odstránime predpoklad o zafarbení ciest.
Takto však dostaneme, že pre väčšinu $n$ nikde nulový tok nemusí vôbec
existovať. Príkladom takých grafov sú grafy s *mostom*, čo je hrana
grafu, ktorú keď z neho odstránime, tak sa rozpadne na dva komponenty,
medzi ktorými sa nedá po hranách dostať. Takže, aby to bolo zaujímavé,
tak budeme uvažovať len grafy, ktoré nemajú most. Stále však ostaneme
pri grafoch, v ktorých z každého vrchola vychádzajú práve tri hrany.
Takéto grafy sa nazývajú skrátene *kubické*.

Z toho už dostávame dosť zaujímavú úlohu, hľadať najmenšie $k$, pre
ktoré v kubickom grafe bez mostu existuje nikde nulový $k$-tok. Ukázali
sme, že ak sa hrany kubického grafu dajú ofarbiť tromi farbami, tak
obsahuje nikde nulový $4$-tok. Táto implikácia platí aj naopak: v
kubickom grafe s nikde nulovým $4$-tokom sa dajú hrany ofarbiť tromi
farbami tak, aby z každého vrchola vychádzali hrany rôznych farieb.
Dôkaz vám prenechávame za cvičenie. Taktiež sa dá ľahko ukázať, kedy
kubický bezmostový graf obsahuje nikde nulový $3$-tok. Je to práve
vtedy, keď je bipartitný, teda keď sa dajú jeho vrcholy rozdeliť na dve
časti tak, že každá hrana spája vrcholy z rôznych častí. Tiež si toto
tvrdenie môžete skúsiť dokázať.

Ako teda s kubickými grafmi bez mostov, ktorých hrany sa nedajú zafarbiť
tromi farbami? O existencii takýchto grafov sa dlho ani nevedelo. Prvý
takýto graf bol bol objavený v roku 1898 Júliusom Petersenom a nesie po
ňom názov Petersenov graf. Jeho objavenie vyvrátilo vtedajší nesprávny
dôkaz (vtedy ešte) hypotéze o štyroch farbách. Nájdete ho na obrázku
spolu s nikde nulovým $5$-tokom.

Dá sa v každom kubickom grafe bez mostu nájsť nikde nulový $5$-tok?
Žiaľ, na túto otázku nie je známa odpoveď, ide o otvorený problém.
Podarilo sa ukázať, že každý kubický graf bez mostu obsahuje nikde
nulový $6$-tok, ale nie je známy žiaden kubický graf bez mostu, v ktorom
by neexistoval $5$-tok.

A čo sa stane, ak upustíme od toho, že máme kubický graf? Nič až tak
zaujímavé. Ak každý kubický graf bez mostu má nikde nulový $k$-tok, tak
nikde nulový $k$-tok má aj ľubovoľný graf bez mostu. Toto si tiež môžete
dokázať sami. Stačí si daný graf vhodne prerobiť na kubický tak, aby ste
tok z kubického grafu vedeli prerobiť na tok v pôvodnom grafe.

Teda vidíme, že tento otvorený problém sa týka všetkých grafov bez
mostov a pýta sa, či každý taký graf má nikde nulový $5$-tok. Prvý krát
ho formuloval W. T. Tutte v roku 1954. Vidíme, že pri riešení tohto
problému nám stačí uvažovať len kubické grafy. Tento otvorený problém sa
radí medzi jedny z n
",9
6f43f4a4858b1f26,kms,"Tarzan stojí na vrchole stromu vysokého $24\,\text{m}$. Chce sa dostať
za svojou snúbenicou Jane na vrchol stromu, ktorý je vysoký
$20\ \textrm{m}$. Pne týchto stromov sú vzdialené od seba
$24\ \textrm{m}$ a niekde medzi týmito dvoma stromami stojí tretí, z
ktorého vo výške $28\ \textrm{m}$ vychádza liana. Túto lianu drží Tarzan
na svojom strome a chcel by sa zhupnúť ku Jane tak, aby sa po liane
nemusel šplhať hore ani dolu. V akej vzdialenosti musí byť peň
prostredného stromu od pňa Tarzanovho stromu, aby sa to Tarzanovi
podarilo?
","Najskôr je dobré nakresliť si ilustračný obrázok. Body $K$, $M$, $S$
postupne reprezentujú kmene 1., 2. a 3. stromu. Bod $T$ je vrchol 1.
stromu, na ktorom stojí Tarzan, bod $L$ je miesto, v ktorom je liana
upevnená o 2. strom, a bod $J$ je vrchol 3. stromu, na ktorom stojí
Jane. Keďže zatiaľ nepoznáme presnú polohu bodu $L$, nakreslíme si do
nášho obrázku dva pomocné body $A$, $B$, ktoré ohraničujú priestor
(úsečku), v ktorom sa bod $L$ môže nachádzať. Tieto body $A$, $B$ si
zvolíme tak, aby nám v obrázku vznikol obdĺžnik $KSBA$. Teraz si môžeme
všimnúť, že nám v obrázku vznikli dva pravouhlé trojuholníky $ATL$,
$BJL$. V týchto trojuholníkoch si vyjadríme všetky dĺžky strán.
$$\left|TK\right|=24\text,\quad  \left|AK\right|=\left|LM\right|=\left|BS\right|=28\text,\quad  \left|JS\right|=20\text.$$
$$\begin{align*}
        \left|AT\right|&=\left|AK\right|-\left|TK\right|=28-24=4\text,\\
        \left|BJ\right|&=\left|BS\right|-\left|JS\right|=28-20=8\text.
    
\end{align*}$$
$$\left|KS\right|=24\text,\quad \left|KM\right|=x=\left|AL\right|\text,\quad \left|MS\right|=24-x=\left|LB\right|\text.$$
$$\left|TL\right|=r=\left|JL\right|\text.$$ Keď už máme zistené všetky
potrebné strany trojuholníkov, tak si môžeme ľahko zapísať Pytagorovu
vetu v oboch z nich: $$\begin{align*}
    \left|TL\right|^2&=\left|TA\right|^2+\left|AL\right|^2,& \left|JL\right|^2&=\left|JB\right|^2+\left|BL\right|^2,\\
    r^2&=4^2+x^2,& r^2&=8^2+(24-x)^2.
\end{align*}$$

Vidíme, že sa nám rovnajú ľavé strany $r^2=r^2$, teda sa musia rovnať aj
pravé strany rovníc, ktoré dáme do rovnosti a vyriešime rovnicu:
$$\begin{align*}
    4^2+x^2&=8^2+(24-x)^2,\\
    16+x^2&=64+(24-x)^2,\\
    16+x^2&=64+x^2-48x+24^2\qquad    /-x^2,\\
    16&=64-48x+24^2\qquad    /+48x-16,\\
    48x&=64+24^2-16,\\
    x&=13.
\end{align*}$$ Vieme, že $x$ označuje vzdialenosť medzi bodmi $A,\ L$,
čo je vzdialenosť medzi Tarzanovým stromom a stromom s lianou, ktorú sme
chceli vypočítať, teda výsledná vzdialenosť je $13$ metrov.
",1
62f7fc81a6464502,kms,"Každá sušička, a teda aj tá, ktorú KMSáci ukradli z FKSka do KMSka, musí
byť veľmi presne nakalibrovaná -- jedna nedotiahnutá šrauba môže
spôsobiť, že vám sušička namiesto rúk vysuší humor. Preto existuje
dozorný orgán, takzvaný DRDOL -- Dozorný Rad pre Dehydratáciu a
Odvlažovanie Labiek (DRDOL), ktorý posudzuje či je sušička správne
nakalibrovaná alebo nie. Ako určite viete, slovo rad je synonymum pre
slovo postupnosť, preto:

Majme postupnosť reálnych čísel $a_1, a_2, \dots, a_n$, ktoré spĺňajú,
že súčty $a_i+a_j$, kde $1 \leq i < j \leq n$, tvoria v nejakom poradí
aritmetickú postupnosť s $\frac{1}{2}n(n-1)$ členmi, kde $n$ je
prirodzené číslo väčšie alebo rovné ako $5$. Dokážte, že
$a_1=a_2=\ldots=a_n$.
","Prvý (a asi najdôležitejší) krok je určiť si BUNV[^1]
$a_1\leq \dots \leq a_n$. Toto spraviť môžeme, pretože tak či tak sa
každá dvojica $a_i+a_j$ bude vyskytovať v usporiadanej aj neusporiadanej
postupnosti práve raz. Môžeme dokonca uBUNVovať aj viac -- môžeme
povedať že $a_0=0$ a diferencia výslednej aritmetickej postupnosti
$d=1$, ale toto nebudeme potrebovať.

Označme si pár vecí, aby sa nám krajšie pracovalo. Nech $MAX=n(n-1)/2$.
Našu aritmetickú postupnosť si označme ako $\{b_k: k\leq MAX\}$, t. j.
$b_k=a_i+a_j$ je $k$-ty najmenší člen (pre nejakú dvojicu $i,j$).
Taktiež si označme $d=b_k-b_{k-1}$ jej diferenciu (diferencia je
všeobecný pojem pre rozdiel dvoch členov aritmetickej postupnosti).

Zjavne najmenší súčet budú tvoriť dve najmenšie čísla, teda
$b_1=a_1+a_2$. Obdobne aj $b_2=a_1+a_3$, $b_{MAX}=a_{n-1}+a_n$ a
$b_{MAX-1}=a_{n-2}+a_n$. Verte či nie, už je to skoro vyriešené. Ak si
vezmeme, že platí $$b_1+b_{MAX}=b_1+b_{MAX-1}+d=b_2+b_{MAX-1},$$ tak po
rozpísaní získame $$(a_1+a_2)+(a_{n-1}+a_n)=(a_1+a_3)+(a_{n-2}+a_n),$$
$$a_2+a_{n-1}=a_3+a_{n-2}.$$

A máme hotovo. Čože? Kde je riešenie? Ak $n>5$, tak obe strany rovnice
sú niektoré **rôzne** členy v našej postupnosti $\{b_k\}$, pretože
postupnosť $\{b_k\}$ je tvorená z členov $a_i+a_j$ pre všetky
$i,j\leq n$. Ak sa ale dva členy v aritmetickej postupnosti rovnajú, tak
musí byť celá postupnosť konštantná, pretože jej diferencia je 0. Teda
aj pôvodná postupnosť $\{a_k\}$ musí byť konštantná.

Treba ale rozlíšiť prípad $n=5$, na ktorý sa ľahko zabudne. Pre $n=5$
platí $a_2+a_4=2a_3$, resp. $a_4-a_3=a_3-a_2=b_2-b_1=d$. Za súčtom
$b_2=a_1+a_3$ musí nasledovať súčet $b_3=a_1+a_4$, pretože je presne o
$d$ väčší. Z tohto rovno vyplývajú iba dve možné poradia, ktoré môžu
nastať:

$$a_1+a_2<a_1+a_3<a_1+a_4<a_1+a_5<a_2+a_3<a_2+a_4<a_3+a_4<a_2+a_5<a_3+a_5<a_4+a_5,$$

$$a_1+a_2<a_1+a_3<a_1+a_4<a_2+a_3<a_2+a_4<a_3+a_4<a_1+a_5<a_2+a_5<a_3+a_5<a_4+a_5.$$

V prvom prípade stačí odčítať $d=(a_1+a_5)-(a_1+a_4)=a_5-a_4$, z čoho
dostávame $a_2+a_5=a_2+a_4+d=a_3+a_4$.V druhom prípade dostaneme obdobne
$a_1+a_4=a_2+a_3$. Každopádne sme teda našli dva rôzne členy v
$b$-čkovej postupnosti, ktoré majú rovnakú hodnotu, a teda nutne celá
postupnosť musí byť konštantná.

[^1]: BUNV znamená bez ujmy na všeobecnosti. Teda môžeme predpokladať že
    niečo platí, pretože či to platí, či nie, výsledok vyjde rovnaký
",6
2926f49bac3f6278,kms,"Deti našli kalkulačku. Na začiatku naťukajú do kalkulačky číslo $1$. V
každom kroku si náhodne vyberú jedno z čísel $3$, $5$, $8$, $9$ (každé s
rovnakou pravdepodobnosťou) a vynásobia ním číslo v kalkulačke. Tento
krok potom opakujú, kým sa nedostanú k číslu, ktoré po delení $13$ dáva
zvyšok $10$ alebo $12$. Tarzanko sa stavil, že tento proces skončí na
zvyšku $10$, Janka si zas vybrala zvyšok $12$. S akou pravdepodobnosťou
vyhrá Tarzanko stávku[^1]?

[^1]: Kalkulačka nemá obmedzený počet cifier, teda dokáže zobraziť
    ľubovoľne veľké číslo.
","Najprv urobíme niekoľko zaujímavých pozorovaní.

- Nezaujíma nás konkrétne číslo na kalkulačke, iba jeho zvyšok po delení
  $13$.

- Nezaujímajú nás čísla, ktoré boli na kalkulačke v minulosti.[^1].

Nech $p_{i}, 1 \leq i \leq 12$ je pravdepodobnosť, že ak sa práve teraz
na kalkulačke nachádza číslo so zvyškom $i$, Tarzanko niekedy v
budúcnosti vyhrá. Našou úlohou je nájsť hodnotu $p_{1}.$

Zrejme $$p_{12} = 0,\quad p_{10} = 1.$$ Nasledujúcim spôsobom vieme
vyjadriť pravdepodobnosť $p_i$ pomocou pravdepodobností čísel, ktoré sa
na kalkulačka môžu objaviť v ďalšom kroku. Keď na kalkulačke je číslo
$i$, v nasledujúcom ťahu sa na kalkulačke môžu objaviť čísla
$(3i, 5i, 8i, 9i)$, každé s pravdepodobnosťou jedna štvrtina. To, že
Tarzanko vyhrá, sa môže stať jedným z nasledujúcich štyroch spôsobov:
(ďalšie číslo na kalkulačke bude $3i$ a Tarzanko vyhrá, ďalšie číslo na
kalkulačke bude $5i$ a Tarzanko vyhrá, ...). Celková pravdepodobnosť
$p_i$ výhry Tarzanka je súčet pravdepodobností týchto štyroch udalostí.
Ich pravdepodobnosti sú
$$\left(\frac{1}{4}p_{3i},\ \frac{1}{4}p_{5i},\ \frac{1}{4}p_{8i},\ \frac{1}{4}p_{9i}\right).$$

Napríklad dostaneme

$$p_{1} = \frac{1}{4}(p_{3} + p_{5} + p_{8} + p_{9}).$$

Podobne $$p_{2} = \frac{1}{4}(p_{6} + p_{10} + p_{3} + p_{5})$$ a
analogicky vieme napísať rovnicu pre každé $i,  1 \leq i \leq 12.$

Tým dostávame sústavu $10$ rovníc o $10$ neznámych, ktorú stačí
vyriešiť.

Následne zistíme $p_{1} = \frac{21}{46} \approx 0.457$.

### Bonus

Ešte si ukážeme ako šikovným spôsobom bolo možné znížiť počet neznámych.
Hru zo zadania si možno predstaviť ako dvojrozmernú tabuľku na obrázku.

- na začiatku hry sa nachádzame v ľavom hornom rohu

- násobenie číslom $3$ znamená krok smerom hore

- násobenie číslom $5$ znamená krok smerom vpravo

- násobenie číslom $8$ znamená krok smerom vľavo

- násobenie číslom $9$ znamená krok smerom dole

- ak by sme mali urobiť krok mimo tabuľky, objavíme sa na opačnom konci
  tabuľky (ak sa nachádzame na čísle $1$ a pôjdeme dohora, objavíme sa
  na čísle $3$)

- ak sa dostaneme na políčko s číslom $10$ vyhral Tarzanko, ak na
  políčko s číslom $12$ vyhrala Janka

Ďalej budeme políčka označovať iba číslami.

Pozorovania:

- Rozhodujúce pozície $10, 12$ sú symetricky uložené vzhľadom na každú z
  pozícií označených číslami $9,\ 6,\ 4,\ 7$. To znamená
  $p_{9} = p_{6} = p_{4} = p_{7} = \frac{1}{2}.$

- Pozícia rozhodujúcich políčok je voči $1, 3$ zrkadlovo otočená ($10$
  má rovnakú pozíciu voči $3$ ako $12$ voči $1$ a naopak). To znamená
  $p_{1} = 1 - p_{3}$.

- Podobné pozorovanie možno urobiť aj s dvojicami $(5, 2),\ (8, 11),$
  teda $p_{5} = 1 - p_{2},\ p_{8} = 1 - p_{11}$.

Týmto spôsobom je možné znížiť počet neznámych na $3$ a stačí vyriešiť
sústavu troch rovníc.

[^1]: Procesy s touto vlastnosťou sa nazývajú Markovove, viac sem:
    <https://en.wikipedia.org/wiki/Markov_chain>
",9
03582baabf900d89,kms,"Po výdatnej porcii polievky sa Maťko rozhodol, že si zaobstará králika.
Potreboval by však vedieť, koľko najviac jedla vie králik za jeden deň
zjesť, aby vždy vedel kúpiť dostatok jedla.

Nech $a,\ b$ a $c$ sú kladné reálne čísla, pre ktoré platí $a+b+c=1$.
Dokážte, že platí
$$a\sqrt{a^2+6bc}+b\sqrt{b^2+6ac}+c\sqrt{c^2+6ab}\leq\frac{3\sqrt{2}}{4}.$$
","Nerovnosť máme dokázať pre kladné reálne čísla. Vtedy sa oplatí
zamyslieť nad tým, ktoré nerovnosti platia len na kladných (resp.
nezáporných) reálnych číslach. Medzi tie známejšie a používanejšie z
nich patria najmä nerovnosti medzi priemermi (KAGH)[^1] a niektoré tvary
Cauchyho-Schwarzovej-Buňakovského nerovnosti[^2], ktorá sa často nazýva
skrátene Cauchyho-Schwarzova (CS) nerovnosť. Keďže na ľavej strane
skúmanej nerovnosti máme odmocninu, ako rozumné cesty sa javia AG
nerovnosť (pretože geometrický priemer je vlastne odmocnina) a
odmocninový tvar CS nerovnosti. Ukážeme si obe cesty.

### Riešenie cez AG nerovnosť

Ľavú stranu nerovnosti si vieme prepísať aj ako $$\begin{equation*}
    \sqrt{a^2(a^2+6bc)}+\sqrt{b^2(b^2+6ac)}+\sqrt{c^2(c^2+6ab)}=\sqrt{a(a^3+6abc)}+\sqrt{b(b^3+6abc)}+\sqrt{c(c^3+6abc)}\text.
\end{equation*}$$ Keď každú z týchto troch odmocnín ohraničíme zhora
pomocou AG nerovnosti, dostaneme $$\begin{equation*}
    \sqrt{a(a^3+6abc)}+\sqrt{b(b^3+6abc)}+\sqrt{c(c^3+6abc)}\stackrel{\text{AG}}{\leq}\frac{a+(a^3+6abc)}{2}+\frac{b+(b^3+6abc)}{2}+\frac{c+(c^3+6abc)}{2}\text.
\end{equation*}$$ Pravú stranu tejto nerovnosti však vieme zjednodušiť
do tvaru $$\begin{equation*}
    \frac{(a+b+c)+(a^3+b^3+c^3)+18abc}{2}=\frac{a^3+b^3+c^3+18abc+1}{2}\text.
\end{equation*}$$ Podarilo sa nám teda dokázať, že $$\begin{equation}
    a\sqrt{a^2+6bc}+b\sqrt{b^2+6ac}+c\sqrt{c^2+6ab}\leq\frac{a^3+b^3+c^3+18abc+1}{2}\text.\label{spodne}
\end{equation}$$ Ak by sa nám podarilo dokázať, že $$\begin{equation}
    \frac{a^3+b^3+c^3+18abc+1}{2}\stackrel{?}{\leq}\frac{3\sqrt2}{4}\text,\label{horne}
\end{equation}$$ tak zapojením
[\[spodne\]](#spodne){reference-type=""eqref"" reference=""spodne""} a
[\[horne\]](#horne){reference-type=""eqref"" reference=""horne""} by sme
dostali požadovanú nerovnosť. Stačí nám teda dokázať
[\[horne\]](#horne){reference-type=""eqref"" reference=""horne""}.

Ak ste už videli dôkaz nerovnosti, väčšinou postupoval jedným z dvoch
spôsobov:

- To, čo máme dokázať, upravujeme, až kým sa nedostaneme k niečomu, čo
  platí. Táto metóda má však háčik, že ide opačným smerom, ako by sme
  chceli, a preto všetky úpravy, čo robíme, musia byť ekvivalentné, aby
  sme sa mohli vrátiť naspäť.

- Zoberieme si niečo, čo platí (tiež známe ako ) a postupnými úpravami
  dosiahneme to, čo máme dokázať. Toto je síce z matematickej stránky
  úplne korektné, avšak často neintuitívne a pre čitateľa je nejasné,
  ako by na také niečo mal prísť on sám.

Spôsob, ako sa tomuto elegantne vyhnúť, je dokazovať nerovnosť sporom --
teda budeme predpokladať, že existujú $a_0,\ b_0,\ c_0\in\mathbb R^+$
spĺňajúce $a_0+b_0+c_0=1$, pre ktoré
[\[horne\]](#horne){reference-type=""eqref"" reference=""horne""} neplatí.
Potom ale dostávame $$\begin{align*}
    \frac{a_0^3+b_0^3+c_0^3+18a_0b_0c_0+1}{2}&>\frac{3\sqrt2}{4}\text,\\
    a_0^3+b_0^3+c_0^3+18a_0b_0c_0&>\frac{3\sqrt2}{2}-1\text.
\end{align*}$$ Skúsme teraz využiť $a_0+b_0+c_0=1$ na to, aby sme sa
zbavili tretích mocnín. Tam nám pomôže, že
$1=1^3=(a_0+b_0+c_0)^3=a_0^3+b_0^3+c_0^3+3(a_0^2b_0+a_0^2c_0+b_0^2a_0+b_0^2c_0+c_0^2a_0+c_0^2b_0)+6a_0b_0c_0$.
Vďaka tomu môžeme nahliadnuť $$\begin{align*}
    1-3(a_0^2b_0+a_0^2c_0+b_0^2a_0+b_0^2c_0+c_0^2a_0+c_0^2b_0)+12a_0b_0c_0&>\frac{3\sqrt2}{2}-1\text,\\
    4a_0b_0c_0-(a_0^2b_0+a_0^2c_0+b_0^2a_0+b_0^2c_0+c_0^2a_0+c_0^2b_0)&>\frac{\sqrt2}{2}-\frac23\text,\\
    a_0^2b_0+a_0^2c_0+b_0^2a_0+b_0^2c_0+c_0^2a_0+c_0^2b_0-4a_0b_0c_0&<\frac23-\frac{\sqrt2}{2}\text.\\
\end{align*}$$ Posledná vec, ktorú urobíme, je úprava na štvorec[^3]:
$$\begin{align}
    a_0(b_0^2-2b_0c_0+c_0^2) + b_0(a_0^2-2a_0c_0+c_0^2) + c_0(a_0^2-2a_0b_0+b_0^2)+2a_0b_0c_0&<\frac23-\frac{\sqrt2}{2}\text,\nonumber\\
    a_0(b_0-c_0)^2+b_0(a_0-c_0)^2+c_0(a_0-b_0)^2+2a_0b_0c_0&\stackrel{\text{\Lightning}}{<}\frac23-\frac{\sqrt2}{2}\text.\label{spor}
\end{align}$$ Teraz už však nie je náročné premyslieť si, že všetky
členy ľavej strany [\[spor\]](#spor){reference-type=""eqref""
reference=""spor""} sú nezáporné, a teda aj celá ľavá strana je nezáporná.
Pravá strana [\[spor\]](#spor){reference-type=""eqref"" reference=""spor""}
však je záporná (čo sa dá opäť dokázať sporom, preto dôkaz prenecháme
ako cvičenie pre čitateľa). Z nerovnosti
[\[spor\]](#spor){reference-type=""eqref"" reference=""spor""} sme teda
dostali, že nezáporné číslo je menšie rovné ako záporné číslo, čo je
očividná blbosť, teda nastal spor. Preto
[\[horne\]](#horne){reference-type=""eqref"" reference=""horne""} platí, a
teda platí aj nerovnosť zo zadania.

### Riešenie cez odmocninový tvar CS nerovnosti

Z odmocninového tvaru CS vieme, že $$\begin{equation*}
    \sqrt{a(a^3+6abc)}+\sqrt{b(b^3+6abc)}+\sqrt{c(c^3+6abc)}\leq\sqrt{(a+b+c)[(a^3+6abc)+(b^3+6abc)+(c^3+6abc)]}\text,
\end{equation*}$$ pričom pravá strana sa dá upraviť do tvaru
$$\begin{equation*}
    \sqrt{a^3+b^3+c^3+18abc}\text.
\end{equation*}$$ Už len stačí ukázať, že toto je najviac
$\frac{3\sqrt2}{4}$. To sa dá urobiť sporom veľmi podobne ako pri dôkaze
cez AG nerovnosť. Môžete si premyslieť, ako.

### *Poznámka 1*

Skúsenejší riešiteľ si môže všimnúť, že ohraničenie, ktoré sme vykonali,
nie je najtesnejšie. A skutočne, veľmi podobne sa dá dokázať, že
$$\begin{equation*}
    a\sqrt{a^2+6bc}+b\sqrt{b^2+6ac}+c\sqrt{c^2+6ab}<1\text,
\end{equation*}$$ ktoré je najtesnejším ohraničením.

### *Poznámka 2*

Prečo teda v zadaní nebolo najtesnejšie ohraničenie, keď išlo pomerne
jednoducho dokázať? Totiž, existuje celkom pekný a poučný dôkaz aj pre
ohraničenie $\frac{3\sqrt2}{4}$. V stručnosti, $$\begin{equation*}
    \sqrt{a^2(a^2+6bc)}+\sqrt{b^2(b^2+6ac)}+\sqrt{c^2(c^2+6ab)}\stackrel{\text{CS}}{\leq}\sqrt{a^2+b^2+c^2}\sqrt{a^2+b^2+c^2+6(ab+bc+ac)},
\end{equation*}$$ pričom pravú stranu vieme pomocou
$2(ab+ac+bc)=(a+b+c)^2-a^2-b^2-c^2=1-a^2-b^2-c^2$ prepísať na
$\sqrt{a^2+b^2+c^2}\sqrt{3-2(a^2+b^2+c^2)}$ a nájsť jej maximum vzhľadom
na hodnotu súčtu $(a^2+b^2+c^2)$, čo vychádza práve spomínaných
$\frac{3\sqrt2}{4}$. Rozhodli sme sa teda dať vám šancu dokázať to aj
takto.

[^1]: <https://cs.wikipedia.org/wiki/Nerovnosti_mezi_pr%C5%AFm%C4%9Bry>

[^2]: <https://prase.cz/common/show.php?title=Cauchy-Schwarzova+nerovnost&file=library/CauchySchwarzAS/CauchySchwarzAS>

[^3]: Toto sa pri nerovnostiach pomerne často využíva a stojí na tom
    napríklad aj dôkaz AG nerovnosti pre dva členy. Ak ho nepoznáte,
    skúste si ho urobiť.
",9
f57fd5e78dda46a2,kms,"Mesto odolalo obliehaniu. Matúš pokušeniu vyhodiť svojich neschopných
generálov zo skupiny. A Ákos nutkaniu zastaviť sa cestou z bojiska v
najbližšom mäsiarstve po klobásku. Tak sa stalo, že všetko toto sa
stretlo na jednej kope a všetci žili v obliehaní, síce nie šťastní, ale
aspoň dokým nepomreli. Mesto obkľúčili Mirove hradby, ktoré obkľúčil
Matúš, ktorého obkľúčila Ákosova armáda. A pletky s kružnicami sa mohli
začať.

Dané sú kružnice $k_1$ a $k_2$, ktoré majú stredy $O_1$ a $O_2$ a ktoré
sa pretínajú v bodoch $A$ a $B$. Priamka $O_1A$ pretína $k_2$ v bodoch
$A$ a $C$ a priamka $O_2A$ pretína $k_1$ v bodoch $A$ a $D$, pričom $A$
je vnútorným bodom úsečiek $O_1C$ aj $O_2D$. Priamka rovnobežná s
priamkou $AD$, ktorá prechádza cez bod $B$ pretína $k_1$ v bodoch $B$ a
$E$. Predpokladajme, že priamky $AC$ a $DE$ sú navzájom rovnobežné.
Dokážte, že priamka $CD$ je kolmá na priamku $CO_2$.
","***Príprava pred úlohou.*** Plán útoku na túto úlohu bude nasledovný,
dokážeme, že $O_1,O_2,C,D$ ležia na kružnici. Potom dokážeme, že
$|\sphericalangle DCO_1| + |\sphericalangle O_1CO_2| = 90^\circ$. Na to
však využijeme niektoré poznatky z geometrie, ktoré bez dôkazov
sformulujeme do *Lemy 1* a *Lemy 2*. Dôkazy si môžete skúsiť spraviť na
domácu úlohu. :)

**Lema 1.** Majme kružnicu $k$ a v nej dve rovnobežné tetivy $t_1$ a
$t_2$, potom body $A,B \in k \cap t_1; A\neq B$ a
$C,D \in k\cap t_2; C\neq D$ tvoria rovnoramenný lichobežník.

**Lema 2.** Predpokladajme, že body $Y, Z$ ležia v tej istej polrovine
danej priamkou $WX$. Potom body $W,X,Y,Z$ ležia na kružnici práve vtedy,
keď platí $|\sphericalangle WYX|=|\sphericalangle WZX|$.

***Riešenie.*** Označme $|\sphericalangle ACO_2| = \alpha$. Keďže
trojuholník $ACO_2$ je rovnoramenný, tak aj
$|\sphericalangle O_2AC| = \alpha$. Potom aj
$|\sphericalangle DAO_1| = \alpha$, pretože, sa jedná o vrcholové uhly.
Taktiež vieme, že trojuholník $O_1AD$ je rovnoramenný s ramenami $O_1A$
a $O_1D$. Teda aj $|\sphericalangle O_1DA|= \alpha$ a z rovnosti
$|\sphericalangle ACO_2| = \alpha = |\sphericalangle O_1DA|$ vidíme, že
body $O_1,O_2,C,D$ vďaka Leme 2 ležia na kružnici. Ešte podotkneme, že
body $C,D$ vskutku ležia v tej istej polrovine danej priamkou $O_1,O_2$.

Dodefinujme bod $G$ ako druhý priesečník priamky $AO_1$ s kružnicou
$k_1$. Keďže tetivy $GA$ a $ED$ sú rovnobežné tak podľa Lemy 1 je $GADE$
rovnoramenný lichobežník, a preto platí pre uhly
$|\sphericalangle DAG|=|\sphericalangle AGE|=\alpha$. Ďalej, keďže body
$AEGB$ ležia na kružnici tak musí taktiež platiť, že
$|\sphericalangle AGE|=|\sphericalangle ABE|=\alpha$. Keďže priamky
$O_2D$ a $BE$ sú rovnobežné (zo zadania), tak uhly
$|\sphericalangle ABE|=|\sphericalangle BAO_2|=\alpha$. A nakoniec,
keďže $AO_2B$ je rovnoramenný trojuholník tak
$|\sphericalangle AO_2B|= 180^\circ -2\alpha$.

Je známe, že spojnica $AB$ je rozpolená spojnicou stredov kružníc
$O_1O_2$ a preto uhol $|\sphericalangle AO_2O_1|=90^\circ - \alpha$. No
ale z tetivovosti $O_1O_2CD$ je jasné, že aj
$|\sphericalangle O_1CD|=90^\circ -\alpha$. A teraz si spomenieme, že na
začiatku sme si povedali, že $|\sphericalangle ACO_2| = \alpha$, takže
dokopy,
$|\sphericalangle O_1CD| + |\sphericalangle ACO_2| = 90^\circ - \alpha + \alpha = 90^\circ$.
Čo je to, čo sme chceli dokázať.
",7
d699b4294ecd14be,kms,"Ježibabku dráždilo, že si turisti chodia obzerať, fotografovať a hlavne
objedať jej skromnú chalúpku, preto sa rozhodla použiť zvyšné XXL
pelendreky a označiť nimi hranice svojho pozemku. Samozrejme, keďže les
prakticky nikomu nepatril, chcela si ohradiť čo najväčšiu plochu.

Ježibabka postavila plot do tvaru lichobežníka s dĺžkami strán $3$, $3$,
$3$, $k$, kde $k$ je reálne číslo. Aký najväčší obsah môže jej pozemok
mať?
","Najskôr sa zamyslíme, ktorá zo strán bude mať dĺžku $k$ a ktoré strany
budú mať dĺžku $3$. Stačí overiť $2$ prípady:

1\. Pokiaľ by obe rovnobežné strany mali dĺžku $3$, tak lichobežník už
nutne musí byť zároveň rovnobežník (dokonca kosoštvorec, keďže má $3$
rovnako dlhé strany). Jeho výška má veľkosť najviac $3$, teda najväčší
možný obsah je $3 \cdot 3 = 9$ (tento prípad nastáva, keď je
štvoruholník štvorcom).

2\. Zostal nám ešte druhý prípad, kedy je strana s dĺžkou $k$ jednou zo
základní lichobežníka. Obe ramená majú veľkosť $3$, teda lichobežník je
rovnoramenný. Potrebujeme si najskôr zrátať výšku lichobežníka. Tú vieme
dostať z Pytagorovej vety v pravouhlom trojuholníku, ktorého prepona je
rameno lichobežníka a výška je jeho odvesna:
$v^2 = 3^2 - \left( \frac{k-3}{2} \right)^2$ (platí aj ak $k<3$).
Potrebujeme maximalizovať obsah lichobežníka, teda výraz
$$S = \frac{(k+3) \cdot v}{2}.$$

Keďže je obsah nezáporný, môžeme maximalizovať $4S^2$ (robíme to, aby
sme vo výraze nemali odmocniny po dosadení za $v$ a aby sme sa zbavili
menovateľa). Dosadíme za výšku a maximalizujeme výraz
$$4S^2 = \left(k+3\right)^2\left(9-\left( \frac{k-3}{2} \right)^2\right).$$

Nech $x = k+3$. Výraz sa upraví na $$\begin{align*}
    4S^2 &= 9x^2 - \frac{x^2(x-6)^2}{4},\\
    16S^2 &= x^2(36-(x-6)^2),\\
    16S^2 &= 12x^3-x^4.
\end{align*}$$

Po úpravách sme dostali celkom pekný výraz, ktorý potrebujeme
maximalizovať. Čo s tým ďalej? Úplne najjednoduchšie je výraz zderivovať
a položiť rovný 0, čím nájdeme všetky lokálne extrémy, overíme ich a
jeden z nich bude našim hľadaným $x$. Môžme ale zvoliť aj viac
stredoškolskú cestu. Pokiaľ vieme, pre ktorú hodnotu bude výraz
maximálny (tipnúť si tú hodnotu vieme bez dôkazu napríklad pomocou
nejakého programu alebo nakreslením funkcie), môžeme to využiť. Tipneme
si, že maximum nadobúda výraz pre $x = 9$ a výraz je vtedy rovný $3^7$.
Stačí teda ukázať, že polynóm $x^4 - 12x^3 + 3^7$ je vždy nezáporný.
Vieme, že $x = 9$ je koreň polynómu. Rozložíme ďalej polynóm na

$$x^4 - 12x^3 + 3^7 = (x-9)^2(x^2+6x+27).$$

Vidíme, že pravá zátvorka je vždy kladná ($(x-3)^2+18$), teda aj celý
výraz bude nezáporný a nulový bude práve pre $x = 9$. Preto výraz
$16S^2 = 12x^3-x^4$ nadobúda maximum pre $x = 9$ a to isté musí preto
spĺňať aj výraz $S$. Preto maximálny je obsah pri $x = 9$, teda $k = 6$.
Potom už ľahko dopočítame, že obsah bude rovný $\frac{27\sqrt{3}}{4}.$
",8
16ae9fdfcdc2d983,kms,"Magalhães má troch hlavných kormidelníkov iniciálkami L O a Ď, ktorým
potrebuje vyplatiť mzdu za ich rovnomernú plavbu. Každému chce zaplatiť
podľa toho, ako zodpovedne si svoju prácu plnil.

Nájdite všetky usporiadané trojice kladných celých čísel $(a,b,c)$,
ktoré spĺňajú nasledovné podmienky:

- každé dve z čísel $a$, $b$, $c$ sú nesúdeliteľné;

- číslo $a$ delí $a+b+c$;

- číslo $b$ delí $a+b+c$;

- číslo $c$ delí $a+b+c$.
","Čísla sú nesúdeliteľné práve vtedy keď ich najväčší spoločný deliteľ je
$1$. Keďže prirodzené čísla $a$, $b$, $c$ sú navzájom zameniteľné,
všetko, čo má platiť pre jedno z nich, platí obdobne aj pre ostatné, tak
si bez ujmy na všeobecnosti môžeme povedať, že $a \le b \le c$. Medzi
číslami $a$, $b$, $c$ môže byť aj rovnosť, hoci len vtedy, ak sú rovné
$1$. Podmienky zo zadania si vieme upraviť nasledovne: $$\begin{align*}
a\mid(a+b+c) \Rightarrow a\mid(b+c), \\
b\mid(a+b+c) \Rightarrow b\mid(a+c), \\
c\mid(a+b+c) \Rightarrow c\mid(a+b).
\end{align*}$$ Pozrieme sa na tretiu podmienku. Keďže $c\mid(a+b)$, tak
existuje prirodzené číslo $m$, pre ktoré platí $m = (a+b)/c$, resp.
$mc = a+b$. Nakoľko $a \le c$ a súčasne aj $b \le c$, tak spolu
$a+b \le 2c$ (rovnosť nastáva len v prípade, že $a = b = c$). Máme dva
vzťahy, v ktorých sa vyskytuje $a+b$, teda to môžeme zapísať ako
$mc = a+b \le 2c$. Dostávame nerovnosť $mc \le 2c$, z ktorej vyplýva, že
$m \le 2$.

Ak $m = 2$, tak $a+b = 2c$, čo platí len v prípade rovnosti čísel $a$,
$b$, $c$. Keďže musia byť navzájom nesúdeliteľné, tak jediné možné
riešenie je $a = b = c = 1$. Tým získavame prvú usporiadanú trojicu
$(1,1,1)$, ktorá vyhovuje všetkým podmienkam.

Pre $m = 1$ platí $a+b = c$. Keď si to dosadíme do druhej podmienky,
dostávame $b\mid(a+a+b)$, resp. $b\mid2a$. Toto môžeme interpretovať aj
tak, že existuje prirodzené číslo $n$, pre ktoré platí $n = 2a/b$, resp.
$nb = 2a$. Vieme, že $a \le b$, teda platí aj $2a \le 2b$. Máme dva
vzťahy, v ktorých sa vyskytuje $2a$, čo môžeme zapísať ako
$nb = 2a \le 2b$. Dostávame nerovnosť $nb \le 2b$, z ktorej vyplýva, že
$n \le 2$.

Nech $n = 2$, potom dostávame vzťah $2a = 2b$, teda $a = b$. Aby bola
splnená podmienka nesúdeliteľnosti čísel, tak musí platiť $a = b = 1$.
Dosadením do rovnice $a+b = c$ zistíme, že $c = 2$. Týmto sme našli
ďalšiu usporiadanú trojicu $(1,1,2)$. Ešte skontrolujeme, či spĺňa
všetky podmienky a uvidíme, že to tak naozaj je.

V prípade, že $n = 1$, tak $2a = b$. Potom $c=a+b=a+2a=3a$. Hľadaná
trojica je $(a,2a,3a)$. Tieto tri čísla sú nesúdeliteľné len ak $a=1$. Z
toho vyplýva, že poslednou usporiadanou trojicou je $(1,2,3)$. Aj táto
trojica spĺňa všetky podmienky zo zadania.

Konkrétnu podobu usporiadaných trojíc nám určila nami zvolená podmienka
$a \le b \le c$. Teda k riešeniam tejto úlohy patria aj permutácie
(preusporiadania) nájdených riešení. Všetky riešenia sú:
$(1,1,1), (1,1,2), (1, 2, 1)$, $(2, 1, 1)$, $(1,2,3)$, $(1, 3, 2)$,
$(2, 1, 3)$, $(2, 3, 1)$, $(3, 1, 2)$, $(3, 2, 1)$.
",3
c85822b774211c80,kms,"Na Stanovačke KMS je potrebný KMS $STAN$. Ide o tetivový štvoruholník
$STAN$. Na polpriamkach $SN$ a $AN$ sa nachádzajú postupne body $P_1$,
$Q_1$ a na polpriamkach opačných k polpriamkam $SN$ a $AN$ sa nachádzajú
postupne body $P_2$, $Q_2$. Pre tieto body platí
$|SP_1| = |SP_2| = |AT|$ a $|AQ_1| = |AQ_2| = |ST|$. Stredy úsečiek
$P_1Q_1$ a $P_2Q_2$ označíme postupne $W$ a $G$. Čím je tento KMS $STAN$
výnimočný? Predsa má $SWAG$! Dokonca, $SWAG$ je obdĺžnik, dokážte to!
","Môžeme si všimnúť, že v úlohe vystupuje dosť stredov: $S$, $W$, $A$, $G$
sú postupne stredy úsečiek $P_2P_1$, $P_1Q_1$, $Q_1Q_2$, $Q_2P_2$. Preto
nám prídu vhod stredné priečky. V trojuholníku $P_1P_2Q_1$ máme strednú
priečku $SW$, a preto je rovnobežná s úsečkou $P_2Q_1$. Podobne, z
trojuholníka $Q_2P_2Q_1$ dostaneme, že stredná priečka $AG$ je
rovnobežná so stranou $P_2Q_1$. Máme teda tri rovnobežky: $SW$, $AG$ a
$P_2Q_1$. Podobným spôsobom dostaneme tiež rovnobežky $WA$, $GS$,
$P_1Q_2$. Z toho vyplýva, že $SWAG$ je rovnobežník. Aby sme ukázali, že
to je obdĺžnik, stačí nám ukázať, že priamky $P_2Q_1$ a $P_1Q_2$ sú na
seba kolmé.

V zadaní máme veľa rovnakých dĺžok. Dobre sa s nimi pracuje, keď sú
pokope. Zvoľme teda bod $B$ tak, aby $STAB$ bol rovnobežník. Ďalej,
obraz bodu $T$ v osovej súmernosti podľa osi strany $SA$ označme $C$.
Zjavne bod $C$ leží na kružnici opísanej tetivovému štvoruholníku
$STAN$. Dostali sme tak pekne pri sebe rovnaké dĺžky
$|SP_1| = |SP_2| = |SB| = |SC|$ a $|AQ_1| = |AQ_2| = |AB| = |AC|$. Inými
slovami, body $P_1$, $P_2$, $B$, $C$ ležia na kružnici $k$ so stredom v
$S$ a body $Q_1$, $Q_2$, $B$, $C$ na kružnici $l$ so stredom v $A$.
Tieto kružnice sú tálesovými nad priemermi $P_1P_2$ a $Q_1Q_2$.

Poďme zistiť veľkosť uhla $P_2BQ_2$. Označme si
$|\sphericalangle NSC| = 2\alpha$. Z tetivového štvoruholníka $SCAN$
máme $|\sphericalangle CAN| = 180^\circ - 2\alpha$. Zas zo susedných
uhlov máme $|\sphericalangle P_2SC| = 180^\circ - 2\alpha$ a
$|\sphericalangle CAQ_2| = 2\alpha$. S využitím stredového a obvodového
uhla v kružniciach $k$ a $l$ dostaneme
$|\sphericalangle P_2BC| = |\sphericalangle P_2SC|/2 = 90^\circ - \alpha$
a $|\sphericalangle Q_2BC| = \alpha$. Dostávame tak, že
$|\sphericalangle P_2BQ_2| = |\sphericalangle P_2BC| + |\sphericalangle Q_2BC| = 90^\circ$.
Body $P_1$ a $Q_2$ ležia na kolmici na úsečku $P_2B$ v bode $B$, preto
body $P_1$, $Q_2$ a $B$ ležia na jednej priamke. Podobne na jednej
priamke ležia aj body $P_2$, $Q_1$, $B$. Ako sme ukázali, tieto priamky
zvierajú pravý uhol, čo dokazuje, že $SWAG$ je obdĺžnik.

Ešte si na záver rozmyslime, že naše riešenie funguje pre každú
konfiguráciu. Body, ktoré využívame totiž ležia vždy v správnej polohe.

### Komentár

Ukázať, že priamky $P_1Q_2$ a $P_2Q_1$ sú na seba kolmé bolo možné mnoho
ďalšími spôsobmi, s využitím iných uhlov. Pri niektorých si stačilo
dokresliť len jeden z bodov $B$, $C$. Avšak pri mnohých spôsoboch si
bolo treba dať pozor na konfigurácie bodov. Napr. rovnosť
$|\sphericalangle P_2BQ_2| = |\sphericalangle P_2BS| + |\sphericalangle SBA| + |\sphericalangle ABQ_2|$
neplatí pri každej konfigurácii bodov. Niekedy sa v nej zmenia niektoré
znamienka plus na mínus.

Ukážeme ešte jedno riešenie, ktoré využíva špirálovú podobnosť a jej
vlastnosti. Môžete si o nej prečítať od strany 22 v seriáli PraSe
[Geometrická zobrazení](https://mks.mff.cuni.cz/archive/31/9.pdf).

### Iné riešenie

Uvažujme špirálovú podobnosť so stredom v bode $C$, ktorá zobrazuje
úsečku $Q_2Q_1$ na $P_1P_2$. Vieme, že jej stred $C$ leží na druhom
priesečníku kružníc opísaných trojuholníkom $NP_1Q_2$ a $NP_2Q_1$. Táto
špirálová podobnosť zobrazuje aj bod $A$ (stred $Q_2Q_1$) na bod $S$
(stred $P_1P_2$). Preto jej stred $C$ leží aj na kružnici opísanej
trojuholníku $SAN$. Z koeficientov tejto špirálovej podobnosti dostaneme
$|CA| : |CS| = |Q_2A| : |P_1S| = |AC| : |SC| = |ST| : |AT|$. Keď to
spojíme s rovnosťou obvodových uhlov
$|\sphericalangle SCA| = |\sphericalangle STA|$, tak dostaneme, že
trojuholníky $SCA$ a $ATS$ sú podobné. Keďže majú spoločnú stranu $AS$,
tak sú aj zhodné. Z toho dostávame, že $C$ je totožný s bodom $C$ z
predchádzajúceho riešenie, teda leží na oboch tálesových kružniciach nad
priemermi $P_1P_2$ a $Q_1Q_2$.

Keďže špirálová podobnosť chodí po dvoch, $C$ je aj stred špirálovej
podobnosti, ktorá zobrazuje úsečku $P_1Q_2$ na $P_2Q_1$. Jej uhol
otočenia je $|\sphericalangle P_1CP_2| = 90^\circ$. Preto sú úsečku
$P_1Q_2$ a $P_2Q_1$ tiež na seba kolmé.
",9
40f89581d45458b1,kms,"Žirafka Kubko bola, ako každý štvrtok večer, v kasíne na dámskych
sprchách zahrať si kocky. Avšak tento štvrtok tam nebola žiadna
konkurencia. Kubka to úplne zarmútilo, ako si má žirafka zahrať hazard,
keď má výhru skoro istú. A tak sa radšej išla hrať s $n$ kockami. Keď si
z nich všetkých chcela postaviť štvorec (t. j. kváder
$1 \times a \times a$ pre nejaké prirodzené číslo $a$), zistila, že jej
jedna chýba. Keď si z nich chcela postaviť kocku, opäť jej jedna
chýbala. Ukážte, že $n$ nie je prvočíslo.
","Zapíšme si, čo nám hovorí zadanie. $n$ kocočiek sme (skoro) poukladali
do štvorca, ale jedna chýbala. Teda ak $a$ je strana tohto štvorca, tak
platí $n=a^2-1$. Obdobne sme kocočky (skoro) poukladali do väčšej kocky,
len jedna chýbala. Keď označíme stranu kocky $b$, tak platí $n=b^3-1$.
(Obe $a$ aj $b$ sú prirodzené čísla.)

Keď už máme aspoň trošku skúseností s výrazmi a vzorčekmi, ľahko si
uvedomíme, že platí $a^2-1=(a-1)(a+1)$. Teda číslo $n$ vieme zapísať ako
súčin dvoch prirodzených čísel. Ak by bolo $n$ prvočíslo, tak jedno z
nich musí byť $1$. Nutne to musí byť $a-1$, lebo je z tých dvoch menšie.
Preto $a=2$ a $n=3$.

Máme však aj druhú rovnosť, a to že $n=b^3-1$ pre nejaké prirodzené $b$.
V našom prípade by tak malo platiť $b^3=4$, avšak také $b$ zjavne nie je
prirodzené. Teda ten jediný prípad, kedy je $(a-1)(a+1)$ prvočíslo,
nevyhovuje druhej podmienke, a tak $n$ je vždy zložené.
",1
de83f1fdd832574f,kms,"Na konci dňa to už vyzeralo tak, že FKSáci sa nezhodnú. Adam sušičku vo
FKS nechcel. Ale skúste sa hádať s Jarom, ktorý všetkých svojím mocným
poradným hlasom presviedča, aby spravili nálet na T2[^1] a sušičku im
zobrali. Jaro pochopiteľne netušil, že sušička sa v tom čase nachádzala
v KMSku. Nakoniec celé napätie vyvrcholilo až do bodu, kedy sa Adam
rozhodol, že abdikuje z funkcie hlavného vedúceho. No, ale čo teraz?
FKSáci možno získajú nazad sušičku, ale nie hlavného vedúceho. Môže
sušička zastávať funkciu hlavného vedúceho ?

Nech $\mathbb{N}$ označuje množinu kladných celých čísel. Nájdite všetky
funkcie $f:\mathbb{N}\rightarrow\mathbb{N}$ také, že
$$n!+f(m)!\mid f(n)!+f(m!)$$ platí pre všetky $m,\,n\in\mathbb{N}$.

[^1]: Miestnosť KSPákov
","Dá sa celkom ľahko všimnúť, že funkcia $f(n)=n$ vyhovuje zadaniu a keď
sa nám nepodarí nájsť nejaké ďalšie, tak začneme mať podozrenie, že je
jediná. Ukážeme, že zadaniu vyhovuje jedine funkcia $f(n)=n$. Tak ako
pri funkcionálkach býva zvykom, oplatí sa dosadiť na začiatok nejaké
malé čísla, začneme s $n=1,\ m=1$, $$\begin{align*}
1+f(1)! &\mid f(1)!+f(1),\\
1+f(1)! &\mid f(1)!+f(1)-(1+f(1)!),\\
1+f(1)! &\mid f(1)-1.
\end{align*}$$ Keďže $f(1)-1$ je nezáporné, je to buď $0$, alebo
$f(1)-1 \geq 1+f(1)!$. Druhá možnosť nemôže nastať, lebo
$f(1)! \geq f(1)$. Preto platí prvá možnosť $f(1)-1=0,\ \ f(1)=1$.

Dosaďme ďalej len $m=1$, $$\begin{align}
n!+1 \mid f(n)!+1.
\end{align}$$

Z tejto deliteľnosti máme $f(n)! \geq n!$. Keďže faktoriál je rastúca
funkcia, tak z toho vyplýva $f(n) \geq n$.

Pokúsme sa z $(1)$ dokázať, že $f(n)=n$. Nepodarí sa nám to zatiaľ pre
všetky $n$, ale len pre $n=p-1$, kde $p$ je prvočíslo. Keby bolo
$f(n)>n$ (vieme už, že $f(n) \geq n$), tak v $(1)$ by $f(n)!$ bolo
deliteľné číslom $n+1$, teda pravá strana by nebola deliteľná $n+1$. V
prípade $n=p-1$, $$(p-1)!+1 \mid f(p-1)!+1$$ to znamená, že pravá strana
by nebola deliteľná $p$. Teraz si spomenieme na Wilsonovu vetu, ktorá
hovorí, že $(p-1)! \equiv -1 \pmod{p}$, kde $p$ je prvočíslo, teda
$p \mid (p-1)!+1$. Keďže $p$ delí ľavú stranu deliteľnosti, tak $p$ musí
deliť aj pravú stranu. To je však v spore s povedaným vyššie. Preto
$f(p-1)=p-1$ pre všetky prvočísla $p$.

Vráťme sa k pôvodnej deliteľnosti, $$\begin{align}
n!+f(m)! &\mid f(n)!+f(m!),\nonumber\\
n!+f(m)! &\mid f(n)!+f(m!)-(n!+f(m)!),\nonumber\\
n!+f(m)! &\mid (f(n)!-n!)+(f(m!)-f(m)!).
\end{align}$$

Zafixujme si $m$ a za $n$ dosádzajme do $(2)$ ľubovoľné $p-1$. Zátvorka
$(f(p-1)!-(p-1)!)$ bude vždy $0$ a zátvorka $(f(m!)-f(m)!)$ je
konštantná, lebo $m$ sa nemení. Pravá strana deliteľnosti je konštantná,
teda má len určitú konečnú ohraničenú množinu deliteľov, okrem prípadu,
že $0$ má nekonečne veľa deliteľov. Avšak ľavá môže byť ľubovoľne veľká
-- člen $(p-1)!$ je ľubovoľne veľký, lebo prvočísel je nekonečne veľa.
To môže nastať, len keď pravá strana je $0$, čiže $(f(m!)-f(m)!)=0$. Pre
všetky $m$ platí $f(m!)=f(m)!$.

Teraz si zafixujme $n$ a za $m$ dosádzajme do $(2)$ ľubovoľne veľké
čísla. Zátvorka $(f(m!)-f(m)!)$ je $0$, pravá strana deliteľnosti je
konštanta $(f(n)!-n!)$, ale ľavá strana môže byť ľubovoľne veľká kvôli
členu $f(m)!$. Preto $(f(n)!-n!)=0$, čiže $f(n)!=n!$. Keďže faktoriál je
rastúci, tak keď sa rovnajú dva faktoriály, tak sa rovnajú aj argumenty
$f(n)=n$. Premennú $n$ sme mohli zafixovať na ľubovoľnej hodnote, takže
sme dokázali, že pre všetky $n$ platí $f(n)=n$, čo je jediná vyhovujúca
hľadaná funkcia.
",10
878884937704eb4d,kms,"Keď vedúci konečne vošli do vlaku, zistili, že ich vozeň má $100$
sedadiel očíslovaných číslami $1$ až $100$, ktoré sú rozmiestnené do
mriežky $10 \times 10$. Dokážte, že Mati a Danko si vedia sadnúť na $2$
susediace sedadlá (vedľa seba alebo tesne za sebou), ktorých čísla majú
rozdiel aspoň $6$, bez ohľadu na to, ako sú sedadlá očíslované.
","Zamyslime sa na začiatok nad tým, prečo by malo platiť, že si Mati a
Danko vedia sadnúť na $2$ susediace sedadlá, ktorých čísla sa líšia
aspoň o $6$. Čo by muselo platiť, ak by to tak nebolo? Potom by všetky
dvojice susediacich sedadiel museli mať čísla s rozdielom nanajvýš $5$,
čo je veľmi málo. Intuitívne, s takýmito malými rozdielmi by mohol byť
problém vojsť do vozňa sedadlá s veľmi odlišnými číslami --
najextrémnejší prípad sú sedadlá $1$ a $100$. Zrejme by museli byť
ďaleko od seba, ak by sa to vôbec dalo.

Poďme teda tvrdenie dokázať poriadne. Použijeme techniku nazývanú dôkaz
sporom. Budeme predpokladať opak dokazovaného tvrdenia, teda že Mati a
Danko si nevedia sadnúť na dve sedadlá podľa zadania, a dospejeme k
niečomu, čo zrejme nemôže byť pravda. To bude znamenať, že náš
predpoklad bol nepravdivý, a teda Mati a Danko si vedia sadnúť na vhodné
sedadlá.

Nech teda každé dve susedné sedadlá majú rozdiel čísel nanajvýš $5$.
Pozrime sa na polohu sedadla $1$, polohu sedadla $100$ a cestu medzi
nimi. Cestou rozumieme postupnosť sedadiel od jedného k druhému, kde po
sebe idúce sedadlá na ceste sú vedľa seba alebo tesne za sebou. Uvážime
ľubovoľnú z najkratších ciest medzi sedadlami $1$ a $100$. Jedna z
týchto ciest vyzerá tak, že najskôr ide o niekoľko sedadiel (možno nula)
v jednom smere a potom o niekoľko sedadiel (možno nula) v kolmom smere.

Je jednoduché si rozmyslieť, že sedadlá $1$ a $100$ budú od seba
najďalej, ak budú v protiľahlých rohoch vozňa. Cesta medzi protiľahlými
rohmi obsahuje $19$ sedadiel vrátane krajných, cesta medzi sedadlami $1$
a $100$ má teda takúto dĺžku alebo menšiu.

Označme si čísla sedadiel na tejto ceste ako
$a_1 = 1, a_2, a_3, \dots, a_n=100$, pričom $n \leq 19$. Z nášho
predpokladu plynie, že $$\begin{align*}
    a_2 &\leq a_1 + 5 = 6 = 1 + 1 \cdot 5, \\
    a_3 &\leq a_2 + 5 \leq 11 = 1 + 2 \cdot 5, \\
    a_4 &\leq a_3 + 5 \leq 16 = 1 + 3 \cdot 5, \\
    &\vdots \\
    a_n &\leq 1 + (n-1) \cdot 5 \leq 1 + 18\cdot 5 = 91.
\end{align*}$$

Zjednodušene povedané, cesta začína sedadlom $1$ a obsahuje najviac $18$
krokov na ďalšie sedadlo, pričom každý krok zvýši číslo sedadla najviac
o $5$. Z toho plynie, že posledné sedadlo má číslo najviac
$1 + 18\cdot 5 = 91$. Jeho číslo však má byť rovné $100$. Došli sme teda
ku sporu s naším predpokladom, že rozdiel čísel každých dvoch susedných
sedadiel je najviac $5$.

To znamená, že existujú dve susedné sedadlá, ktorých rozdiel čísel je
aspoň $6$ a Mati s Dankom si na ne vedia sadnúť.
",3
49167d4d745fa412,kms,"Krtkovi bolo už s Caligulom dlho, tak sa šiel prejsť s koňom Incitatom k
rieke, kde kôň do piesku vyryl dáky obrazec. Krtka to natoľko uchvátilo,
že si začal hneď písať.

V trojuholníku $ABC$ označme $D$ priesečník osi uhla $BAC$ a strany
$BC$. Nech $q$ je os úsečky $AD$. Označme priesečníky $q$ so stranami
$AB$, $AC$ postupne $E$, $F$. Dokážte, že
$$\frac{|AE|}{|EB|} = \frac{|CD|}{|BD|} = \frac{|CF|}{|AF|}.$$
","Vďaka tomu, že $AD$ je os uhla $BAC$ a $EF$ je kolmica na túto os, vieme
povedať, že $|AE|=|AF|=x$. Vyplýva to tiež zo zhodností trojuholníkov
$ASE$ a $ASF$, kde $S$ je stred strany $AD$. Tieto trojuholníky zdieľajú
stranu $AS$ a majú rovnaké uhly pri vrcholoch $A$ a $S$. Tiež si môžeme
všimnúť zhodnosť trojuholníkov $ASF$ a $DSF$. Keďže $S$ je stred strany,
$|AS|=|SD|$, zdieľajú stranu $SF$ a oba majú medzi týmito stranami pravý
uhol. Analogicky vieme postupovať aj pri trojuholníku $DSE$. Vďaka týmto
zhodnostiam vieme povedať, že $|AE|=|ED|=|DF|=|AF|=x$. A tiež uhly
$|SAF|=|EAS|=|FDS|=|SDE|=\alpha$.

Ďalej si označme uhly pri vrcholoch $B$ a $C$ ako $\beta$ a $\gamma$. Z
trojuholníka $ABC$ vieme povedať, že $2\alpha+\beta+\gamma=180^\circ$.
Toto môžeme využiť v trojuholníku $ABD$, kde nám chýba doplniť uhol
$EDB$. Keďže už sa v tomto trojuholníku nachádzajú uhly $\alpha$,
$\alpha$ a $\beta$, do súčtu $180^\circ$ nám chýba už iba $\gamma$, a
teda $|EDB|=\gamma$. Analogicky vieme postupovať v trojuholníku $ADC$ a
určiť veľkosť uhla $|CDF|=\beta$. Tieto uhly sme tiež mohli doplniť
uvedomením si toho, že $AEDF$ je kosoštvorec, a teda platí
$AE \parallel FD$ a $AF \parallel ED$.

Môžeme si teraz všimnúť, že trojuholníky $EBD$ a $FDC$ sú podobné,
nakoľko majú zhodné uhly. Ak si označíme pomer dĺžok strán trojuholníkov
$EBD$ a $FDC$ ako $k$ a dĺžku strany $|CD|=y$, vieme si podľa toho
označiť podobné strany týchto trojuholníkov nasledovne: $$\begin{align*}
    |DB|&=k|CD|=ky, \\
    |EB|&=k|FD|=kx, \\
    |CF|&=\frac{|ED|}{k}=\frac{x}{k}.
\end{align*}$$

Porovnaním dĺžok úsečiek na obvode trojuholníka $ABC$ dostaneme rovnosť
hľadaných pomerov zo zadania: $$\begin{align*}
    \frac{|AE|}{|EB|}&=\frac{x}{kx}=\frac{1}{k},\\
    \frac{|CD|}{|BD|}&=\frac{y}{ky}=\frac{1}{k},\\
    \frac{|CF|}{|AF|}&=\frac{x/k}{x}=\frac{1}{k}.
\end{align*}$$
",7
bada344b957ef964,kms,"Keď Caligula s Krtkom sedeli pri večeri, tak si Krtko smutne povzdychol,
ako mu chýba počítač, že by si rád spravil spreadsheet. Na to sa
Caligula podivil, že také on v živote nevidel, tak sa Krtko hneď podujal
mu vysvetľovať, čo to je. Caligulu to úplne nadchlo, takže sa rozhodol,
že také nutne potrebuje. Tak Krtko zapojil všetky šedé bunky mozgové a
vymyslel prístroj, na ktorom je navinutý papyrus tak, aby keď sa
Caligula dostane na koniec tabuľky, mu to ďalej zobrazilo začiatok
tabuľky. Krtkova tabuľka má $2021$ riadkov a dokáže naraz zobraziť len
$90$ riadkov. Teda na začiatku zobrazuje len riadky $1$ až $90$.
Prístroj tiež obsahuje dve tlačidlá -- a -- ktorými sa vždy vie posúvať
o $3$ riadky hore alebo dole[^1]. Ak teda na začiatku stlačí tlačidlo ,
bude vidieť riadky $2019$ až $2021$ navrchu a potom riadky $1$ až $87$.
Caligula si náhodne zvolil dvojicu rôznych riadkov. Aká je
pravdepodobnosť, že ich vie zobraziť na obrazovke naraz? Aká by bola
táto pravdepodobnosť pre tabuľku s $2022$ riadkami?

[^1]: Teda ak stlačí , navrchu sa mu zobrazia tri predtým skryté riadky
    a spodné tri zmiznú. Pre naopak.
","Pozrime sa, ktoré kombinácie riadkov dokáže Krtkova tabuľka zobraziť.
Zobrazenú časť tabuľky nazvime okno. To, ktoré riadky sú zobrazené, je
jednoznačne dané najvrchnejším zobrazeným riadkom -- zobrazený je tento
riadok a $89$ nasledujúcich riadkov. Takže otázkou je, ktoré riadky
vieme dostať na vrch okna pomocou tlačidiel hore a dole. Na začiatku je
najvrchnejší riadok $1$. Postupným stláčaním tlačidla dole sa vždy
posunieme o $3$ riadky, takže najvrchnejšími riadkami budú postupne
$1,\ 4,\ 7,\ \dots$. Po $k$ stlačeniach tlačidla dole sa posunieme o
$3k$ riadkov, takže najvrchnejším riadkom bude riadok $3k+1$. Takto
dostaneme všetky riadky zo zvyškom $1$ po delení $3$. Teraz sa chceme
pozrieť, čo sa stane, keď prídeme na koniec tabuľky a znovu na začiatok.
Celkový počet riadkov $2021$ má zvyšok $2$ po delení $3$, takže riadok
$2020$ vieme dostať na vrch okna. Ďalší riadok by bol $2020+3=2023$, ale
uvedomíme si, že riadky $2022,\ 2023$ sú už vlastne riadky $1,\ 2$,
takže sme na vrch dostali riadok $2$. Ďalším opakovaním posunu dole
dostaneme na vrch všetky riadky, ktoré majú zvyšok $2$ po delení $3$.
Posledný taký riadok bude $2021$ a ďalší riadok $2021+3=2024$ je už
vlastne riadok $3$. Od neho ďalej dostaneme navrch dokonca aj všetky
riadky, ktoré majú zvyšok $0$ modulo $3$. Takže v skutočnosti vieme
dostať na vrch okna každý jeden riadok.

Teraz potrebujeme nejako uchopiť skutočnosť, že Caligula si volí náhodnú
dvojicu riadkov. Môžeme si to predstaviť, že Caligula si náhodne zvolí
jeden riadok a potom zo zvyšných $2020$ riadkov si náhodne zvolí druhý
riadok. Takto vie Caligula zvoliť každú dvojicu riadkov práve dvomi
spôsobmi, takže každá dvojica riadkov má rovnakú pravdepodobnosť.
Povedzme, že prvý zvolený riadok bol riadok $n$. Zamyslime sa, ktorý
riadok mohol Caligula zvoliť ako druhý, aby sa dal zobraziť spolu s
riadkom $n$. Takéto riadky nazvime zobraziteľné spolu s $n$. Riadok $n$
vieme dostať na vrch okna, takže $89$ riadkov, ktoré nasledujú pod ním,
sú zobraziteľné. Takisto riadok $n$ vieme dostať na spodok okna, stačí
dostať riadok $n-89$ [^1] navrch, takže $89$ riadkov, ktoré sa
nachádzajú nad ním, sú tiež zobraziteľné. Rozmyslite si, že žiadne iné
riadky nie sú zobraziteľné spolu s $n$, lebo sú príliš ďaleko od riadku
$n$. To máme spolu $89+89=178$ zobraziteľných riadkov, pričom Caligula
vyberá druhý riadok z $2020$ možných. Preto pravdepodobnosť, že vybratá
dvojica riadkov bude zobraziteľná, je
$$p_n=\frac{178}{2020}=\frac{89}{1010},$$ za podmienky, že prvý riadok
bol vybratý riadok $n$. Keďže však táto pravdepodobnosť je rovnaká pre
všetky $n$, aj celková pravdepodobnosť, že vieme zobraziť dvojicu
vybratých riadkov naraz je $$\frac{89}{1010}.$$

### Tabuľka s $2022$ riadkami

Tak ako v predchádzajúcom prípade, na vrch okna vieme dostať všetky
riadky zo zvyškom $1$ modulo $3$, keďže začíname na $1$. Avšak teraz sú
to jediné riadky, ktoré vieme dostať na vrch, pretože celkový počet
riadkov $2022$ je deliteľný $3$. Naozaj, keď sme na riadku $n$ a riadok
$n+3$ by už bol mimo tabuľky, tak krokom dole sa v skutočnosti posunieme
na $n+3-2022$, čo má stále rovnaký zvyšok modulo $3$ ako $n$. Podobne ak
by $n-3$ bol $0$ alebo záporný, takže zvyšok vrchného riadku sa vždy
zachováva.

Rozdeľme si tabuľku na trojice po sebe idúcich riadkov
$\{1, 2, 3 \},\ \{ 4, 5, 6 \},\ \dots, \{ 2020, 2021, 2022 \}$. Počet
riadkov v okne ($90$) je tiež deliteľný tromi, takže v okne vždy máme
zobrazených $30$ celých trojíc, nikdy sa nestane, že by niektorá trojica
bola zobrazená len čiastočne. Taktiež každú trojicu vieme dostať tak, že
bude tvoriť vrchné tri riadky okna resp. spodné tri riadky. Povedzme, že
Caligula zvolil ako prvý riadok $n$. Tento riadok vieme dostať najvyššie
tak, že jeho trojicu dáme na vrch tabuľky. Takto s ním vieme zobraziť
$29$ nasledujúcich trojíc. Najnižie bude, keď jeho trojica bude na
spodku tabuľky, vtedy s ním zobrazíme $29$ predchádzajúcich trojíc a v
oboch prípadoch ešte samozrejme zobrazíme aj dva riadky z jeho trojice.
To je spolu $3 \cdot 29 + 3 \cdot 29 + 2 = 176$ zobraziteľných riadkov.
Caligula druhý riadok vyberá spomedzi $2021$ riadkov, takže
pravdepodobnosť, že vyberie zobraziteľný, je $$\frac{176}{2021}.$$

Všimnime si ešte, že menší trik s rozdelením tabuľky na trojice, ktorý
sme použili, nebol nutný. Mohli sme rozobrať $3$ prípady podľa toho, aký
zvyšok modulo $3$ má prvý Caligulov vybratý riadok $n$. Počty
zobraziteľných riadkov pod ním a nad ním by boli síce v jednotlivých
prípadoch rozdielne, ale celkový počet by bol vždy rovnaký, a to $176$.
My sme sa však šikovne vyhli rozoberaniu troch prípadov.

[^1]: Používame značenie, kde riadky $0,\ -1,\ -2, \dots$ sú totožné s
    $2021,\ 2020,\ 2019, \dots$ a riadky $2022,\ 2023, \dots$ sú totožné
    s $1,\ 2, \dots$ atď.
",3
fb19344fea33f406,kms,"Počas obedovej prestávky išiel Maťko do jedálne a tam s hrôzou zistil,
že jeho obľúbené jedlo je vypredané. Našťastie jedáleň robí pizzu, na
ktorú si môžu zákazníci objednať prílohy, aké chcú. Maťko by rád dal na
svoju pizzu niektorú z obľúbených postupnosti príloh, (prirodzených
čísel) ${\{a_n\}}^{\infty}_{n=1}$. Za chvíľku sa od predavačky dozvedel,
že každá postupnosť príloh musí spĺňať následujúcu podmienku
$$a_{n-1} \le (a_{n+1} - a_n)^2 \le a_n$$ pre všetky celé čísla
$n \ge 2$. Zistite, či môže existovať nejaká Maťkova obľúbená postupnosť
príloh, taká, že ju naservírujú v jedálni.
","Prvé, čo si môžeme všimnúť je, že Maťkova postupnosť musí byť
neklesajúca, lebo $a_n \geq a_{n-1}$. Preto $(a_{n+1}-a_n)$ je
nezáporné, čiže môžeme odmocniť nerovnosť v zadaní. $$\begin{align*}
a_{n+1}-a_n &\leq \sqrt{a_n},\\
a_{n+1} &\leq a_n + \sqrt{a_n}.
\end{align*}$$

Vidíme, že každý člen postupnosti je nejak zhora obmedzený podľa
predchádzajúceho člena a postupnosť je neklesajúca. Medzi každými dvomi
po sebe idúcimi členmi $a_{n-1}$, $a_n$ musí byť nejaká druhá mocnina
prirodzeného čísla (skrátene *štvorec*), lebo tam je $(a_{n+1}-a_n)^2$.
Myšlienka nášho postupu bude, že druhé mocniny rastú rýchlejšie ako
Maťkova postupnosť, preto sa niekde pokazí táto podmienka, a medzi
nejakými dvomi nasledujúcimi členmi nebude štvorec.

Formálne, predpokladajme, že existuje vyhovujúca Maťkova postupnosť, a
prídeme k sporu. Máme vzťah $a_{n+1} \leq a_n + \sqrt{a_n}$, v ktorom
môžeme člen $a_n$ znovu odhadnúť podľa rovnakého spôsobu a pohrať sa s
úpravou výrazu, ktorý dostaneme.

$$\begin{align*}
a_{n+1} &\leq a_n + \sqrt{a_n} \leq a_{n-1} + \sqrt{a_{n-1}} + \sqrt{a_{n-1} + \sqrt{a_{n-1}}} = a_{n-1} + \sqrt{a_{n-1}} + \sqrt{ \left( \sqrt{a_{n-1}} + \frac{1}{2} \right)^2 - \frac{1}{4}} <\\
&< a_{n-1} + \sqrt{a_{n-1}} + \sqrt{ \left( \sqrt{a_{n-1}} + \frac{1}{2} \right)^2} = a_{n-1} + 2 \sqrt{a_{n-1}}+\frac{1}{2} < (\sqrt{a_{n-1}}+1)^2
\end{align*}$$

V intervale $\left\langle \sqrt{a_{n-1}}, \sqrt{a_{n-1}}+1 \right)$ leží
len jedno celé číslo. Po umocnení na druhú dostaneme, že v intervale
$\left\langle a_{n-1}, (\sqrt{a_{n-1}}+1)^2 \right)$ je najviac jeden
štvorec. Keďže $a_{n+1} < (\sqrt{a_{n-1}}+1)^2$, tak v intervale
$\left\langle a_{n-1}, a_{n+1} \right\rangle$ leží najviac jeden
štvorec.

Vieme, že v oboch intervaloch
$A= \left\langle a_{n-1}, a_{n} \right\rangle$ a
$B= \left\langle a_{n}, a_{n+1} \right\rangle$ je štvorec, ale v ich
zjednotení $\left\langle a_{n-1}, a_{n+1} \right\rangle$ je najviac
jeden štvorec, Čiže štvorec v A musí byť ten istý štvorec ako v B.
Intervaly A, B majú len jeden spoločný bod $a_{n}$, čiže $a_{n}$ je
štvorec.

Pre všetky $n \leq 3$ sme dokázali, že $a_{n}$ je štvorec. Čísla
$a_{3}$, $a_{4}$ musia byť rôzne štvorce, lebo
$(a_4-a_3)^2 \geq a_2 \geq 1$, ale zároveň v intervale
$\left\langle a_{2}, a_{4} \right\rangle$ môže byť najviac jeden
štvorec, a to je SPOR.

V jedálni neservírujú ani jednu z Maťkových obľúbených postupností
príloh.
",6
adb39a0ecad6c9b2,kms,"Majme štvordimenzionálny kváder s kladnými reálnymi rozmermi
$a\times b \times c \times d$. Experiment bude fungovať práve vtedy, keď
bude platiť, že

$$(a+b+c+d)\cdot\left(\frac{1}{b+2c+d}+\frac{1}{c+2d+a}+\frac{1}{d+2a+b}+\frac{1}{a+2b+c}\right)\geq4.$$

Dokážte, že experiment bude fungovať vždy.
","Keďže platí
$$a+b+c+d = \frac{(b+2c+d) + (c+2d+a) + (d+2a+b) + (a+2b+c)}{4},$$
môžeme si nerovnosť prepísať do tvaru, v ktorom sa nám opakujú tie isté
výrazy:
$$\frac{(b+2c+d) + (c+2d+a) + (d+2a+b) + (a+2b+c)}{4}\cdot\left(\frac{1}{b+2c+d}+\frac{1}{c+2d+a}+\frac{1}{d+2a+b}+\frac{1}{a+2b+c}\right)\geq 4.$$

Opakujúce sa výrazy $(b+2c+d)$, $(c+2d+a)$, $(d+2a+b)$ a $(a+2b+c)$ si
označíme ako $w, x, y, z$, aby bola nerovnosť prehľadnejšia. Nové
premenné sú pritom tiež kladné, pretože sú súčtom kladných čísel.
$$\frac{w + x + y + z}{4}\cdot\left(\frac{1}{w} + \frac{1}{x} + \frac{1}{y} + \frac{1}{z}\right) \geq 4.$$
Keďže prevrátená hodnota kladného čísla je kladná a súčet kladných čísel
je kladný, druhou zátvorkou môžeme nerovnosť vydeliť a dostať
$$\frac{w + x + y + z}{4} \geq \frac{4}{\frac{1}{w} + \frac{1}{x} + \frac{1}{y} + \frac{1}{z}},$$
čo platí zo známej nerovnosti medzi aritmetickým a harmonickým priemerom
(AM-HM nerovnosť) -- je to presne jej znenie pre štyri čísla. A nakoľko
sme v celom riešení používali ekvivalentné úpravy, vieme sa spätne
dostať k požadovanej nerovnosti.

### Riešenie pomocou permutačnej nerovnosti {#riešenie-pomocou-permutačnej-nerovnosti .unnumbered}

Iný spôsob, ako nerovnosť dokázať, ak nám nenapadne harmonický priemer,
ale poznáme permutačnú nerovnosť, je nasledovný. Vynásobme nerovnosť
štyrmi:
$$\left(w + x + y + z\right)\left(\frac{1}{w} + \frac{1}{x} + \frac{1}{y} + \frac{1}{z}\right) \geq 16.$$

Po roznásobení a preusporiadaní členov dostaneme
$$\left(x\cdot\frac{1}{x} + y\cdot\frac{1}{y} + z\cdot\frac{1}{z} + w\cdot\frac{1}{w}\right) +
\left(x\cdot\frac{1}{y} + y\cdot\frac{1}{z} + z\cdot\frac{1}{w} + w\cdot\frac{1}{x}\right) +$$
$$+\left(x\cdot\frac{1}{z} + y\cdot\frac{1}{w} + z\cdot\frac{1}{x} + w\cdot\frac{1}{y}\right) +
\left(x\cdot\frac{1}{w} + y\cdot\frac{1}{x} + z\cdot\frac{1}{y} + w\cdot\frac{1}{z}\right) \geq 16.$$

Môžete si overiť, že každá kombinácia premenných v čitateli a menovateli
sa tu vyskytuje práve raz. V každej štvorici sčítancov (v zátvorke) je
každá premenná práve raz v čitateli a práve raz v menovateli. Každá
štvorica sčítancov je teda súčet súčinov nejako popárovaných hodnôt
$x, y, z, w$ s hodnotami
$\frac{1}{x}, \frac{1}{y}, \frac{1}{z}, \frac{1}{w}$.

Z permutačnej nerovnosti vieme, že takýto súčet bude najmenší, ak
popárujeme najväčšie číslo s najmenším atď. Oplatí sa nám preto párovať
vždy $x$ s $\frac{1}{x}$, $y$ s $\frac{1}{y}$ atď., pretože ak je $x$
najväčšie spomedzi našich premenných, tak $\frac{1}{x}$ bude najmenšie.
Je to tak preto, že funkcia $\frac{1}{x}$ je klesajúca, čím mám väčšie
$x$, tým menšie mám $\frac{1}{x}$. Pozor, tu využívame, že naše premenné
sú kladné.

Každá štvorica bude mať teda väčšiu alebo rovnakú hodnotu ako najmenšia
permutácia, a keďže máme štyri štvorice, tak platí:
$$\left(x\cdot\frac{1}{x} + y\cdot\frac{1}{y} + z\cdot\frac{1}{z} + w\cdot\frac{1}{w}\right) +
\left(x\cdot\frac{1}{y} + y\cdot\frac{1}{z} + z\cdot\frac{1}{w} + w\cdot\frac{1}{x}\right) +$$
$$+\left(x\cdot\frac{1}{z} + y\cdot\frac{1}{w} + z\cdot\frac{1}{x} + w\cdot\frac{1}{y}\right) +
\left(x\cdot\frac{1}{w} + y\cdot\frac{1}{x} + z\cdot\frac{1}{y} + w\cdot\frac{1}{z}\right) 
\geq 4 \cdot \left(x\cdot\frac{1}{x} + y\cdot\frac{1}{y} + z\cdot\frac{1}{z} + w\cdot\frac{1}{w}\right) = 4 \cdot 4 = 16,$$
čo sme presne chceli dokázať.

### Riešenie pomocou Jensenovej nerovnosti {#riešenie-pomocou-jensenovej-nerovnosti .unnumbered}

Ukážeme iný spôsob, ako dokázať nerovnosť
$$\left(w + x + y + z\right)\left(\frac{1}{w} + \frac{1}{x} + \frac{1}{y} + \frac{1}{z}\right) \geq 16.$$
Upravíme si ju na
$$\frac{\frac{1}{w} + \frac{1}{x} + \frac{1}{y} + \frac{1}{z}}{4} \geq \frac{4}{w + x + y + z} = \frac{1}{\frac{w + x + y + z}{4}}.$$
O funkcii $f(x) = \frac{1}{x}$ vieme, že na kladných reálnych číslach je
konvexná (oblasť nad jej grafom je konvexná). Preto pre ňu z Jensenovej
nerovnosti platí, že priemer funkčných hodnôt (v bodoch $w$, $x$, $y$,
$z$ -- na ľavej strane nerovnosti) je väčší alebo rovný ako funkčná
hodnota v priemere, teda $f(\frac{w+x+y+z}{4}) = \frac{4}{w+x+y+z}$, čím
sme dostali chcenú nerovnosť.

### Riešenie pomocou  {#riešenie-pomocou .unnumbered}

je nerovnosť odvodená z Cauchy-Schwarzovej nerovnosti a hovorí nám, že
pre kladné reálne čísla $a_1, \dots a_n, b_1, \dots b_n$ platí:
$$\frac{a_1^2}{b_1} + \dots + \frac{a_1^2}{b_1} \geq \frac{(a_1 + \dots + a_n)^2}{b_1 + \dots + b_n}.$$
Platí preto
$$\left(w + x + y + z\right)\left(\frac{1}{w} + \frac{1}{x} + \frac{1}{y} + \frac{1}{z}\right) \geq (w+x+y+z)\cdot\frac{(1+1+1+1)^2}{w+x+y+z}=4^2=16.$$

Tu sme využili, že $w+x+y+z$ je kladné číslo, takže z neho môžeme zobrať
odmocninu. Celé by sa to dalo urobiť aj bez zavedenia $w, x, y, z$
(stačí si v každom kroku za ne dosadiť), ale boli by tam veľmi dlhé
výrazy.
",6
6b99ed79b01b1bee,kms,"Z drôtu vieme vyrobiť drôtenku práve vtedy, keď pre dvojicu kladných
celých čísel $(n, k)$ platí, že $n \mid k^2 + 1$ a zároveň
$n \mid \left(k + 1\right)^2 + 1$. Určte všetky dvojice $(n, k)$, pre
ktoré sa dá z drôtu vyrobiť drôtenka.
","Úpravou zadaných podmienok sa pokúsime nájsť iné výrazy, ktoré sú
násobkom $n$ a mohli by nám o hľadaných dvojiciach povedať viac. Vieme,
že $$\begin{equation*}
    (k+1)^2+1 = k^2+2k+2.
\end{equation*}$$

Ak zo zadania je zároveň násobkom $n$ aj $k^2+1$, tak potom aj ich
rozdiel a súčet sú násobkom $n$. Vynásobením týchto výrazov (či už
číslom alebo sebou samým) zachováme, že ide o násobky $n$. Dostávame tak
$$\begin{align*}
    n &\mid (k^2+2k+2)-(k^2+1), & n &\mid (k^2+2k+2)+(k^2+1),\\
    n &\mid 2k+1, & n &\mid 2k^2+2k+3, \\ 
    n &\mid (2k+1)(2k+1), & n&\mid 2(2k^2+2k+3), \\  
    n &\mid 4k^2+4k+1,  & n &\mid 4k^2+4k+6.
\end{align*}$$

Výsledné dva výrazy, ktoré sú násobkami $n$ a líšia sa o $5$. Vieme
teda, že $n \mid 5$. A keďže $5$ je prvočíslo, teda deliteľné iba sebou
a jednotkou, už sú len dve možnosti.

Ak $n=1$, riešením môžu byť všetky $k$, pretože akýkoľvek výraz z nich
bude deliteľný $1$.

Ak $n=5$, vieme napríklad, že musí platiť $5 \mid 2k+1$. Zapíšme
$k=5l+x$, kde $l$ bude ľubovoľné nezáporné celé číslo a $x$ bude z
množiny $\begingroup\{ 0,1,2,3,4\}\endgroup$, teda zvyšok čísla $k$ po
delení piatimi. Potom v deliteľnosti $5 \mid 2(5l+x)+1=10l+2x+1$ môžeme
hneď člen $10l$ škrtnúť, lebo je násobkom $5$, a teda na $l$ nezáleží --
stačí, aby $2x+1$ bolo deliteľné $5$. To bude splnené iba v prípade, že
$k$ bude mať správny zvyšok po delení $5$.

Po rýchlom vyskúšaní zisťujeme, že jediné vyhovujúce je $x=2$, teda
riešeniami by mohli byť dvojice $n=5,k=5l+2$ pre všetky nezáporné $l$.
Už si len dosadením treba overiť, či to tak vždy platí. Dostaneme
$$\begin{equation*}
    5 \mid (5l+2)^2+1=25l^2+20l+5, \quad 5 \mid (5l+2+1)^2+1=25l^2+30l+10.
\end{equation*}$$

Tu vidíme že oba výrazy zo zadania po dosadení a úprave majú všetky
členy deliteľné piatimi.

Odpovede preto sú $n=1, k \in \mathbb{N}$ a $n=5, k=5l+2$ pre
$l \in \mathbb{N}_0$.
",3
beb8831218612631,kms,"Žirafky šli spokojne lesom, keď tu zrazu na nich vybehol nebezpečný
Matúš, ktorého sa bojí celé okolie. Žirafky začali utekať. Našťastie
nabrali veľa skúseností z hororov a vedeli, že najlepšie, čo môžu
spraviť, je rozdeliť sa. A tak sa začali zamýšľať nad delením.

Pre kladné celé číslo $n$ značí $d(n)$ počet rôznych deliteľov čísla $n$
(vrátane $1$ a $n$). Nech $a>1$ a $m>0$ sú celé čísla také, že $a^m + 1$
je prvočíslo. Dokážte, že potom $d(a^m - 1) \geq m$.
","Najprv nejako využijeme informáciu, že $a^m+1$ je prvočíslo. Tu sa nám
zíde rozklad súčtu alebo rozdielu mocnín.

Zapíšme si teda $m$ v tvare $2^r\cdot s$, kde $r$ je nezáporné celé a
$s$ nepárne celé (to sa pre každé nenulové celé $m$ dá, dokonca iba
jedným spôsobom). Potom
$$a^m+1=a^{2^rs}+1^{2^rs}=(a^{2^r}+1)(a^{2^r(s-1)}-a^{2^r(s-2)}+\dots+a^{2\cdot2^r}-a^{2^r}+1)=(a^{2^r}+1)\sum_{i=0}^{s-1}(-1)^i a^{2^ri}.$$
Vidíme, že $a^{2^r}+1$ je deliteľ $a^m+1$. Zjavne je väčší ako $1$, čiže
z prvočíselnosti $a^m+1$ sa mu musí rovnať. A akonáhle
$a^{2^r}+1=a^m+1$, tak $m=2^r$.

Keďže $a>1$, $a^m+1$ je prvočíslo väčšie než $2$ a $a$ musí byť párne.

Použijeme rozklad súčtu alebo rozdielu mocnín opäť, teraz na $a^m-1$:
$$a^m-1=a^{2^r}-1=(a^{2^{r-1}}+1)(a^{2^{r-2}}+1)\dots(a^2+1)(a+1)(a-1)=(a-1)\prod_{i=0}^{r-1}(a^{2^i}+1).$$
Rozložili sme takto $a^m-1$ na súčin $r+1$ dvojčlenov. Navyše, pre každé
$j\in\{1,\dots,r\}$ súčin prvých $j$ z nich (dvojčlenu $a-1$ a prvých
$j-1$ činiteľov veľkého súčinu) je rovný $a^{2^{j-1}}-1$ a $(j+1).$
dvojčlen je rovný $a^{2^{j-1}}+1$. Tieto dve hodnoty sú po sebe idúce
nepárne čísla, čiže nesúdeliteľné. Každý dvojčlen je tým pádom
nesúdeliteľný so súčinom všetkých predchádzajúcich, teda je
nesúdeliteľný aj so všetkými predchádzajúcimi dvojčlenmi jednotlivo. To
znamená, že naše dvojčleny sú navzájom nesúdeliteľné. Pritom posledných
$r$ je väčších ako $1$. Tým pádom vždy, keď vyberieme niektoré z týchto
$r$ činiteľov (môžeme aj žiadne alebo všetky) a vynásobíme ich,
dostaneme iného deliteľa ich súčinu, a teda aj čísla $a^m-1$. To je
spolu $2^r=m$ rôznych deliteľov, čím je dôkaz dokončený.
",7
683a3d6b6460c553,kms,"Jedného dňa sa objavil v kráľovstve mladý kúzelník menom Matúš. Bol
veľmi talentovaný a rád sa zaoberal matematikou. Keď sa dozvedel o
sústave rovníc, ktorú kráľ potreboval vyriešiť, rozhodol sa, že mu
pomôže. Matúš sa zamyslel a po chvíli sa mu podarilo túto sústavu
vyriešiť. Keď sa kráľ dozvedel o jeho úspechu, bol veľmi potešený a
odmenil ho kúzelným prstom, ktorý dokázal vyriešiť akékoľvek matematické
úlohy. Matúš bol veľmi šťastný a vďačný za tento darček a vďaka nemu sa
stal najmocnejším kúzelníkom v kráľovstve.

Nájdite všetky trojice reálnych čísel $(x, y, z)$, ktoré sú riešením
sústavy rovníc $$\begin{align*}
x&=\sqrt{2y+3},\\
y&=\sqrt{2z+3},\\
z&=\sqrt{2x+3}.
\end{align*}$$
","Ako prvé si všimnime, že každá neznáma je rovná nejakej odmocnine. To
znamená, že $x,y,z\geq0$. Najprv intuitívne vyskúšajme $x=y=z$. Potom
napríklad $x=\sqrt{2x+3}$, po umocnení dostaneme $x^2=2x+3$. Riešením
tejto rovnice je $x=3$ a $x=-1$. Druhý z koreňov pre nezápornosť
riešenia môžeme vylúčiť a dostaneme riešenie $(x,y,z)=(3,3,3)$, ktoré po
spravení skúšky správnosti aj skutočne sedí. Teraz, keď vieme, že $x$
môže byť 3, sa pozrime na situácie, kedy tomu tak nie je.

$x<3$: Skúsme si nejako porovnať vzťah $x$ a $z$. Ak $x<3$, tak
$2x+3<9$. Tým pádom je ale $z=\sqrt{2x+3}<\sqrt{9}=3$. Skúsime dokázať,
že $x<z$: Na to treba, aby platilo, $x<\sqrt{2x+3}$. Roznásobením a
úpravou dostaneme $x^2<2x+3$, teda dostaneme výraz $(x-3)(x+1)<0$. Prvá
zátvorka bude vždy záporná a druhá vždy kladná, teda ich súčin bude vždy
záporný, čím sme práve ukázali platnosť $x<z$. Obdobným spôsobom (keďže
už vieme, že $z<3$) zistíme, že $y<3$ a $z<\sqrt{2z+3}=y$. Z toho potom
môžeme rovnakou úvahou dostať $y<\sqrt{2y+3}=x$. Potom ale $x<z<y<x$, čo
je spor.

$x>3$: Ak $x>3$, tak $2x+3>9$. Tým pádom je ale
$z=\sqrt{2x+3}>\sqrt{9}=3$. Pozrime sa teraz na výraz $(x-3)(x+1)$. Prvá
zátvorka bude vždy kladná a druhá vždy kladná, teda ich súčin bude vždy
kladný. Asi už začíname tušiť, že sa nám bude opakovať postup z prvého
prípadu, len sa budú meniť smer nerovnosti. Skúste si teda tento postup
zopakovať sami.

Tým sme došli k tomu, že $x$ nemôže byť menšie a ani väčšie ako 3. Teda
ak má táto sústava riešenie, tak musí $x=3$. Doriešením v tomto prípade
dostaneme riešenie $(x,y,z)=(3,3,3)$, skúšku správnosti pre toto
riešenie sme spravili vyššie.
",5
2d9630733d86b11e,kms,"Kubo na párty meškal a zjavne prišiel absolútne nevyspatý. Lucy sa na
neho utrápene pozrela a spýtala sa, čo ho trápi. Kubo akoby naspamäť
odverklíkoval:

Máme trojuholník $ABC$ a v ňom bod $P$. Označme postupne $D$, $E$ a $F$
stredy úsečiek $AP$, $BP$ a $CP$. Ďalej označme $R$ priesečník úsečiek
$AE$ a $BD$, označme $S$ priesečník úsečiek $BF$ a $CE$ a označme $T$
priesečník úsečiek $CD$ a $AF$. Akú časť z obsahu trojuholníka $ABC$
tvorí šesťuholník $DRESFT$?
","Začnime tým, že si zakreslíme náčrt zadania. Vyzerať môže tak ako nižšie
na obrázku, pričom našou úlohou je zistiť pomer obsahov zvýrazneného
šesťuholníka $DRESFT$ a trojuholníka $ABC$.

Počítať rovno obsah šesťuholníka je celkom komplikované, poďme si to
teda zjednodušiť a zamerajme sa najprv len na nejakú jeho menšiu časť.
Trojuholník $ABC$ je spojnicami vrcholov s bodom $P$ rozdelený na tri
menšie trojuholníky, pozrime sa teda bližšie na jeden z nich, napríklad
trojuholník $ABP$. Na obrázku máme napravo jeho detail.

::: center
![image](obrazky/KMS_21L3P4.pdf){width=""7cm""}
![image](obrazky/KMS_21L3P4.pdf){width=""11cm""}
:::

Zamyslime sa najprv nad tým, čo zaujímavé platí o čiarach, ktoré už máme
zakreslené v obrázku. Úsečky $AE$ a $DB$ spájajú stredy strán
trojuholníka $ABP$ s ich protiľahlými vrcholmi, ide teda o jeho ťažnice.
Priesečník ťažníc, v tomto prípade bod $R$, je ťažiskom trojuholníka
$ABP$. O ťažniciach platí, že ich ťažisko rozdeľuje vždy na dve časti v
pomere dĺžok $1$ ku $2$ (dlhšia je časť ťažnice pri vrchole
trojuholníka). V tomto prípade teda vieme povedať, že dĺžka $RB$ je
dvojnásobná oproti dĺžke $DR$.

Nás zaujímajú hlavne obsahy útvarov na obrázku, pozrime sa teda na ne.
Keďže máme nejakú informáciu o úsečkách $RB$ a $DR$, mohlo by nám to
niečo hovoriť aj o trojuholníkoch, ktoré tieto úsečky tvoria. V
súvislosti s počítaním obsahov trojuholníkov sa nám oplatí všimnúť si,
že trojuholníky $ABR$ a $ARD$ majú rovnakú výšku na stranu oproti
vrcholu $A$ (teda na strany $RB$ a $DR$). Obsah trojuholníka vypočítame
ako polovicu súčinu dĺžok jednej zo strán trojuholníka a výšky
trojuholníka na túto stranu. V našom prípade sa pozeráme na trojuholníky
$ABR$ a $ARD$, ktoré majú rovnakú výšku pri vrchole $A$, a pomer
protiľahlých strán je $1$ ku $2$. Z toho vyplýva, že aj pomer obsahov
týchto trojuholníkov bude $1$ ku $2$.

Toto sme zistili na základe ťažnice $DB$, rovnaké vzťahy však budú
fungovať aj pre ťažnicu $AE$. Preto aj pomer obsahov trojuholníkov $BER$
a $ABR$ bude $1$ ku $2$. Tieto pomery vieme vyjadriť aj tak, že si obsah
jedného z trojuholníkov označíme neznámou $x$. Potom bude platiť, že
obsah trojuholníka $ARD = x$, obsah $ABR = 2x$ a obsah $BER = x$.

V trojuholníku $ABP$ nám chýba informácia už len o obsahu štvoruholníka
$DREP$. Ešte raz sa teda pozrieme na niektorú z ťažníc, napríklad
ťažnicu $AE$. Táto ťažnica delí trojuholník $ABP$ na dva trojuholníky z
rovnakými obsahmi (lebo $BE$ a $EP$ majú rovnaké dĺžky a tiež rovnakú
výšku na protiľahlý vrchol). Jeden z nich je trojuholník $ABE$ s obsahom
$3x$, preto aj trojuholník $AEP$ musí mať obsah $3x$. Keďže trojuholník
$ARD$ má obsah $x$, zostáva štvoruholník $DREP$, ktorého obsah bude
rovný $2x$. Obsah celého trojuholníku $ABP$ je tak $6x$ a obsah
štvoruholníka $DREP$ je jedna tretina z toho.

Zistili sme aké sú pomery útvarov vo vnútri trojuholníka $ABP$. Všetko
čo sme zistili o tomto trojuholníku zároveň musí platiť aj o zvyšných
dvoch trojuholníkoch $PBC$ a $APC$ pretože vznikli rovnakým spôsobom.
Šesťuholník $DRESFT$ zo zadania zasahuje do všetkých troch týchto
trojuholníkov. Vieme, že v každom z nich zaberá jednu tretinu ich
obsahu, bude teda tiež platiť, že obsah $DRESFT$ je jednou tretinou
obsahu trojuholníka $ABC$. A to sme sa snažili zistiť.
",4
2109cd400086b8ac,kms,"Newyorkskí stredoškoláci trávia svoj voľný čas streetballom. Nemajú tam
totiž KMS. Najlepšie sa hrá takej partii, ktorá sa vie rovnomerne
rozdeliť.\
Nájdite všetky šestice po sebe idúcich prirodzených čísel, ktoré je
možné rozdeliť do dvoch skupín (nie nutne rovnako veľkých) s rovnakým
súčinom.Kika narazila na letisku na šarlatána. Ten mal na stole dve
kôpky po $n$ mincí. Kika sa rozhodla, že šarlatána niečo naučí, a preto
sa s ním pustila do nasledujúcej hry.

Kika a šarlatán hrajú proti sebe hru. Na stole majú položené dve kôpky,
na každej je $n$ mincí. Kika začína a následne sa so šarlatánom
striedajú v ťahoch. Hráč na ťahu musí vykonať práve jednu
z nasledujúcich akcií:

- vyberie si jednu kôpku a zoberie z nej ľubovoľný kladný celočíselný
  počet mincí,

- zoberie po jednej minci z oboch kôpok (ak je na oboch kôpkach aspoň
  $1$ minca).

Hráč, ktorý zoberie svojím ťahom zo stola poslednú mincu, vyhráva.
Zistite v závislosti od kladného celého čísla $n$, ktorý hráč má víťaznú
stratégiu.[^1]

[^1]: Hráč má víťaznú stratégiu, ak si vie svojimi ťahmi zaručiť výhru
    bez ohľadu na to, ako hrá jeho súper.
","Najprv sa zamyslíme, ako to v takomto type hier funguje. V týchto hrách
sa hráči striedajú v ťahoch, neexistuje v nich prvok náhody, majú
konečný počet pozícií a nemôže nastať remíza. Takéto hry sú známe aj ako
kombinatorické hry.

Keďže hra má konečný počet pozícií (pre ľubovoľné $n$), tak to znamená,
že pre každú pozíciu musí byť jednoznačne určené, či je prehrávajúca
$(P)$, alebo vyhrávajúca $(V)$. Zamyslime sa teraz, čo to znamená, ak je
pozícia $V$, alebo $P$.

1.  Ak je pozícia $V$, tak to znamená, že vieme urobiť aspoň jeden ťah,
    ktorým súpera dostaneme do $P$ pozície.

2.  Ak je pozícia $P$, tak to znamená, že ľubovoľným z našich ťahov
    dostaneme súpera do $V$ pozície.

Vráťme sa späť k našej úlohe. Na začiatok je pre ľubovoľnú pozíciu ťažké
rozhodnúť, či je $V$, alebo $P$. Preto si túto hru trochu rozanalyzujeme
pre malé počty mincí. Tým si vieme urobiť základný prehľad o hre a
dopracovať sa k nejakým hypotézam. Ešte si však uvedomme, že nakoľko
vieme brať z ľubovoľnej kôpky, nezáleží nám na poradí kôpok.

Vieme, že pozícia $(0;0)$ je $P$, lebo hráč, ktorý by mal byť na ťahu v
tejto pozícií už vlastne prehral. Pozície
$(1;1), (1;0), (2;0), (3;0), \dots{}, (n;0)$ sú teda $V$, lebo z nich
svojím ťahom dokážeme dostať súpera do $P$ pozície $(0;0)$. Pozícia
$(2;1)$ je už ale prehrávajúca, lebo každý z našich ťahov dovedie súpera
do $V$ pozície. Takýmto postupom ďalej dostaneme:\
$\textbf{(0;0) - P}, (1;1)-V, (1;0)-V, (2;0)-V, (3;0)-V, \dots{}, (n;0)-V \\  
\textbf{(2;1) - P}, (3;1)-V, (4;1)-V, (5;1)-V,\dots{}, (n;1)-V \\ 
\textbf{(1;2) - P}, (2;2)-V, (3;2)-V, (4;2)-V, \dots{}, (n;2)-V \\
\textbf{(3;3) - P}, (4;3)-V, (5;3)-V, (6;3)-V,  \dots{}, (n;3)-V \\\ $

Skôr či neskôr si asi všimneme, že pozície tvaru $(3k;3k)$ a
$(3k+2;3k+1)$ sú $P$. Hypotézu konečne máme, stačí to už len dokázať.

Pozície tvaru $(3k;3k)$ a $(3k+2;3k+1)$ si označme ako pozície typu
$A$ a všetky ostatné pozície si označme ako pozície typu $B$. Rozmyslite
si, že aby naozaj platilo, že pozície $A$ sú prehrávajúce a pozície $B$
sú vyhrávajúce stačí, aby platili tieto tri predpoklady:

1.  Konečná pozícia $(0;0)$ musí byť pozíciou typu $A$.

2.  Z ľubovoľnej pozície typu $B$ vieme dostať súpera do pozície typu
    $A$.

3.  Z ľubovoľnej pozície typu $A$ vieme súpera dostať iba do pozícií
    typu $B$.

Pre predpoklad $1$ je zrejmé, že platí. Pre predpoklad $2$ si stačí
premyslieť všetky možnosti. V prípade $(3x,y)$, kde $y>3x$, stačí
vytvoriť dve kôpky po $3x$ mincí. Ak je $y<3x$, tak je buď tvaru $3z+1$
alebo $3z+2$. Ak je tvaru $3z+1$, tak z druhej kôpky odoberieme toľko
mincí aby na nej zostalo $3z+2$ mincí. Podobne ak je tvaru $3z+2$. Vtedy
odoberieme z druhej kôpky toľko mincí aby na nej zostalo $3z+1$ mincí.
Už nám zostáva len možnosť, že máme $(3x+1, 3y+2)$ mincí, pričom
$x \neq y$. V tom prípade zoberieme z niektorej kôpky toľko mincí, aby
sme dostali možnosť $(3k+1, 3k+2)$, pričom $k$ je menšie z dvojice
$x,y$. Tým máme dokázané, že z týchto pozícií vieme dostať súpera do
pozície typu $A$.

Pre predpoklad $3$ vidíme, že z pozície $(3k;3k)$, ani z pozície
$(3k+2;3k+1)$ naozaj nevieme dostať súpera do pozícií typu A.\
Keďže všetky tri predpoklady naozaj platia, pozície tvaru $(3k;3k)$
a $(3k+~2;3k+~1)$ sú naozaj prehrávajúce a všetky ostatné sú
vyhrávajúce. Čiže pre $n=3k$ má víťaznú stratégiu šarlatán a pre
$n=3k+1$ a $n=3k+2$ má víťaznú stratégiu Kika.
",4
d3e934ebbe4d3388,kms,"Po vojne je každý generálom. O to horšie, keď nemáte generála ani pred
bitkou. To bol nakoniec i dôvod neslávneho konca tureckej armády, ktorá
nedokázala odolávať nájazdom uhorských koníkov. Na počesť tohto
veľkolepého víťazstva sa Uhori rozhodli na bojisku vztýčiť víťazný stĺp,
ktorý by bol symbolom tohto veľkolepého víťazstva pre mnohé generácie.
Ukázalo sa však, že vztýčiť víťazný stĺp len tak uprostred bojiska je
omnoho ťažšie, ako sa predpokladalo a na jeho vztýčenie bude potrebných
kopec obskúrnych prerekvizít. Veď usúďte sami:

Nech $ABCD$ je lichobežník, kde $AB \parallel CD$, $|AB| > |CD|$ a
$|BC| = |CD| = |DA|$. Body $E$ a $F$ delia stranu $AB$ na tri rovnako
dlhé časti s tým, že bod $E$ je medzi bodmi $A$ a $F$. Priamky $CF$ a
$DE$ sa pretínajú v bode $P$. Dokážte, že
$|\sphericalangle APB| = |\sphericalangle DAB|$.
","Hneď na prvý pohľad nám môže byť podozrivé (keď si zakreslíme všetky
priamky a uhly spomínané v zadaní), že bod $P$ je spojený $4$-mi
úsečkami so všetkými zadanými bodmi. Dokonca na dvoch z nich je tých
bodov viac. Zároveň všetky tieto body ležia na dvoch rovnobežných
priamkach. Vďaka tomu máme podobné trojuholníky $PEF$ a $PDC$, o ktorých
navyše vieme, že strana $CD$ je rovnobežná so stranou $EF$ a zároveň
$|EF|=|AE|=|FB|$. Skúsenejším by to už mohlo napovedať, že narazili na
rovnoľahlosť z bodu $P$.

Tak si skúsme predĺžiť aj úsečky $PA$ a $PB$ tak, aby sa preťali s
priamkou $CD$. Ich priesečníky označme postupne $G$ a $H$. Tým dostaneme
niekoľko dvojíc podobných (rovnoľahlých) trojuholníkov, medzi nimi aj
dvojice trojuholníkov $PAE$, $PGD$ a $PBF$, $PHC$. Ľahko ukážeme, že
koeficient podobnosti všetkých troch spomínaných dvojíc je rovnaký.
Preto keď platí $|AE|=|EF|=|FB|$, tak potom aj $|GD|=|DC|=|CH|$.

Vďaka tomu sú trojuholníky $ADG$ a $BCH$ rovnoramenné. Keďže lichobežník
je tiež rovnoramenný, máme
$|\sphericalangle ADC|=|\sphericalangle BCD|$, preto platí aj
$|\sphericalangle ADG|=|\sphericalangle BCH|$. Vďaka tomu vieme, že
trojuholníky $ADG$, $BCH$ sú zhodné.

To nám zároveň hovorí, že $|\sphericalangle AGD|=|\sphericalangle BHC|$,
preto trojuholník $GPH$ je tiež rovnoramenný a podobný s trojuholníkmi
$ADG$ a $BCH$. Z podobnosti máme
$|\sphericalangle ADG|=|\sphericalangle GPH|$. Už iba posledný krok,
uhly $ADG$ a $DAB$ sú striedavé, preto
$|\sphericalangle DAB|=|\sphericalangle ADG|=|\sphericalangle APB|$.
",5
d14d1f5e21cade8c,kms,"Kým sa deti v pokoji hrajú, Krtko má čas a započúva sa do porady Márie
Terézie. S jej poradcami sa snaží vyriešiť, koľko vody budú potrebovať
na závlahu severného ($s$), južného ($j$), východného ($v$) a západného
($z$) kráľovského trávnika. Krtko zaujatý týmto problémom vytiahne
zápisník a začína riešiť daný problém.

Vyriešte sústavu rovníc pre reálne čísla $s$, $j$, $v$, $z$:
$$\begin{align*}
2j + 4sj^3 + 2sjv^2 + 2sjz^2 &= 0,\\
2v + 4sv^3 + 2sj^2v + 2svz^2 &= 0,\\
2z + 4sz^3 + 2sj^2z + 2sv^2z &= 0,\\
j^4 + v^4 + z^4 + j^2v^2 + j^2z^2 + v^2z^2 - 1 &= 0.
\end{align*}$$
","Ľavú stranu prvej rovnice sústavy vieme upraviť ako
$$2j+4sj^3+2sjv^2+2sjz^2=2(j+2sj^3+sjv^2+sjz^2)=2j(1+s(2j^2+v^2+z^2)).$$
Podobne vieme upraviť aj druhú a tretiu rovnicu. Teraz sa pozrime na
ľavú stranu tej štvrtej:
$$j^4+v^4+z^4+j^2v^2+j^2z^2+v^2z^2-1=\frac12((j^2+v^2)^2+(v^2+z^2)^2+(z^2+j^2)^2)-1.$$
Vďaka tomu vieme poslednú rovnicu prepísať na $$\begin{equation}
\label{eq:1}
(j^2+v^2)^2+(v^2+z^2)^2+(z^2+j^2)^2 = 2.
\end{equation}$$ Zaveďme substitúciu $A=j^2+v^2$, $B=v^2+z^2$,
$C=z^2+j^2$. Zjavne $A,B,C\geq0$. Potom sa sústava upraví na
$$\begin{align}
    j(1+s(A+C))&=0,\label{eq:2}\\
    v(1+s(B+A))&=0,\label{eq:3}\\
    z(1+s(C+B))&=0,\label{eq:4}\\
    A^2+B^2+C^2&=2.\nonumber
\end{align}$$

Prvé tri rovnice sú v súčinovom tvare. Pozrime sa teda na prípady podľa
toho, ktoré z neznámych $j,v,z$ sú rovné nule. Zjavne je však aspoň
jedna neznáma nenulová -- inak by sme z
[\[eq:1\]](#eq:1){reference-type=""eqref"" reference=""eq:1""} dostali
$0=2$, čo je spor.

### Jedna z neznámych $j,v,z$ je nulová {#jedna-z-neznámych-jvz-je-nulová .unnumbered}

Keďže sústava je cyklická, nech BUNV $j=0$, čiže $v, z\neq0$. Rovnica
[\[eq:2\]](#eq:2){reference-type=""eqref"" reference=""eq:2""} vtedy platí.
Pre splnenie zvyšných dvoch z nenulovosti $v, z$ musí súčasne platiť
$$\begin{align*}
    0&=1+s(2v^2+j^2+z^2)=1+s(2v^2+z^2),\\
    0&=1+s(2z^2+j^2+v^2)=1+s(2z^2+v^2).
\end{align*}$$ Zjavne $s\neq0$. Preto porovnaním pravých strán dostávame
$2v^2+z^2 = 2z^2+v^2 \iff z^2 = v^2 \iff|z|=|v|$. Toto použijeme v
[\[eq:1\]](#eq:1){reference-type=""eqref"" reference=""eq:1""}, čím
dostaneme $$6v^4 = 2 \iff v= \pm \sqrt[4]{\frac{1}{3}}.$$ Štvorice
$(s,\ j,\ v,\ z)$ v tejto vetve spĺňajúce podmienky sú teda
$\left(-\frac1{\sqrt3},0,\pm \sqrt[4]{\frac{1}{3}},\pm \sqrt[4]{\frac{1}{3}}\right),\ \left(-\frac1{\sqrt3},0,\pm \sqrt[4]{\frac{1}{3}},\mp \sqrt[4]{\frac{1}{3}}\right)$
a všetky ich cyklické obmeny vzhľadom na neznáme $j,\ v,\ z$.

### Dve z neznámych $j,v,z$ sú nulové {#dve-z-neznámych-jvz-sú-nulové .unnumbered}

Teraz vďaka cyklickosti môžeme BUNV predpokladať, že $z\neq0$, a teda
$j=v=0$. Najskôr z rovnice [\[eq:1\]](#eq:1){reference-type=""eqref""
reference=""eq:1""} zistíme, že $z^4 = 1 \iff z = \pm 1$. Potom vďaka
[\[eq:4\]](#eq:4){reference-type=""eqref"" reference=""eq:4""} musí byť
$s = -\frac{1}{2}$. Riešením sú teda aj štvorice
$\left(-\frac12,0,0,\pm1\right)$ a všetky ich cyklické obmeny vzhľadom
na neznáme $j,\ v,\ z$.

### Všetky neznáme $j,v,z$ sú nenulové {#všetky-neznáme-jvz-sú-nenulové .unnumbered}

Potom kvôli [\[eq:2\]](#eq:2){reference-type=""eqref"" reference=""eq:2""},
[\[eq:3\]](#eq:3){reference-type=""eqref"" reference=""eq:3""},
[\[eq:4\]](#eq:4){reference-type=""eqref"" reference=""eq:4""} musí platiť
$$1+s(A+C)=1+s(B+A)=1+s(C+B)=0.$$ Zjavne $s\neq0$, preto z toho ale zase
vyplýva, že $A+C = B+A = C+B$. Porovnaním (odčítaním) dvojíc týchto
výrazov máme $A=B=C$ (mimochodom, vtedy $s=\frac{-1}{2A}$). Ostáva nám
previesť tento vzťah do premenných $j,v,z$. To už je ale ľahké, lebo
$A=B\iff j^2 = z^2$ a $B=C\iff v^2 = j^2$. Inak povedané, $v,z = \pm j$.
To spolu s [\[eq:1\]](#eq:1){reference-type=""eqref"" reference=""eq:1""}
dáva
$12j^4=2 \iff j,v,z\in\left\{\pm \sqrt[4]{\frac{1}{6}}\right\},\ s=\frac{-\sqrt{6}}{4}$.

Tak sme teda našli všetky prípustné štvorice $s,j,v,z$.

### Poznámka {#poznámka .unnumbered}

Ako sme dokázali náhodou rozložiť výraz zo štvrtej rovnice zadania?
Možno poznáte, že $a^2+b^2=R^2$ je vzťah, ktorý spĺňajú práve body na
kružnici s polomerom $R$ a stredom v počiatku roviny. Podobne
$a^2+b^2+c^2=R^2$ spĺňa práve povrch gule (sféra) v priestore, a keby
naše $a=j^2, b=v^2, c=z^2$, tak $j^4 + v^4 + z^4$ by bolo niečo ako guľa
v súradniciach $a,b,c$. A tie zvyšné členy, ktoré nám zatiaľ akoby
vadia, získame tak, že ich nejak vhodne namiešame z $a,b,c$, teda ()
$A=a+b$ atď. Niežeby to bola kuchárka, ale je fajn sa na (hlavne
kvadratické) výrazy občas pozrieť aj takto.
",6
a5c9d2aa473cec7c,kms,"Jožo s Mišom sa boli prejsť po kráľovstve a aby sa nenudili, vymysleli
si hru. Jožo si vybral celé číslo od $1$ do $2023$ (vrátane) a Mišo sa
ho snažil uhádnuť. Mišo si mohol vybrať ľubovoľné kladné celé číslo $d$
a spýtať sa Joža otázku: Jožo na otázku pravdivo odpovedal áno alebo
nie. Takýchto otázok sa Mišo spýtal niekoľko, až nakoniec vedel s
istotou povedať, aké číslo si Jožo vybral.

Najmenej koľko otázok Mišovi určite stačilo, aby vedel jednoznačne určiť
Jožovo číslo?
","V úlohe sa nás pýtajú, koľko otázok Mišovi stačilo, aby sa číslo $d$
dalo jednoznačne určiť. Typicky budeme dokazovať, že potrebujeme aspoň
niekoľko otázok a potom ukážeme stratégiu, ktorej tento počet otázok
stačí.

Začnime tým, koľko otázok potrebujeme. Najprv predpokladajme, že si
Jožko vybral $1$ a pozrime sa na prvočísla. Akým spôsobom vieme
prvočíslo odlíšiť od $1$? Sú len $2$ otázky, na ktoré, pokiaľ by bolo
Jožkovo číslo prvočíslo $p$, Jožko Mišovi odpovedal áno, a to a , pričom
iba prvá z týchto dvoch otázok dokáže odlíšiť prvočíslo od jednotky. Ak
teda existuje prvočíslo $\leq2023$, na ktoré sa Mišo nespýta, tak si
nemôže byť istý, či má Jožko jednotku alebo dané prvočíslo. Prvočísel do
$2023$ je $306$, a tak potrebujeme aspoň $306$ otázok.

$306$ otázok už bude stačiť. Nech $p_i$, predstavuje $i$-te prvočíslo,
kde $i \in \{1,\dots, 306\}$. Potom prvá Mišova otázka bude . Ďalej
postupujme nasledovne. Kým Jožko odpovedá áno, Mišo zvyšuje mocninu
prvočísla, na ktoré sa pýtal. To znamená, že ak na otázku pre $d=2^1$
Jožko odpovie áno, Mišo sa opýta otázku pre $d=2^2$. Akonáhle však Jožko
povie nie na $p_i^k$ (pričom, keďže sa ho to Mišo pýtal, tak predtým
dostal odpoveď áno na $p_i^{k-1}$), vieme, že $k-1$ je najvyššia
mocnina, v ktorej sa $p_i$ v pôvodnom čísle vyskytuje. Posunieme sa teda
na ďalšie prvočíslo $p_{i+1}$, ktoré preveríme podobným spôsobom.

A to je Mišova stratégia. Stačí iba ukázať, že Mišo sa za maximálne
$306$ otázok dostane k cieľu.

- **Pokiaľ všetky Jožkove odpovede sú nie**, potom vieme, že Jožkovo
  číslo nie je deliteľné žiadnym prvočíslom do $2023$ (Mišo postupne
  prejde cez všetkých $306$ prvočísel), a teda je to $1$.

- **Pokiaľ Jožko odpovie nie na prvočísla do $\sqrt{2023}\leq 45$**,
  potom prvá odpoveď áno je už naše hľadané číslo $a$, lebo najmenšie
  zložené číslo pripadajúce do úvahy je jeho druhá mocnina (žiadne
  menšie nie je deliteľom $d$, lebo odpovede boli nie). Druhá mocnina je
  už ale veľmi veľká -- $a^2 \geq 45^2 = 2025$. Výsledok teda bude
  prvočíslo $a$, to odhalíme na maximálne $306$ otázok.

- **Pokiaľ Jožko odpovie áno na číslo do $45$**, toto číslo je aspoň
  $2$, a teda číslo $n$ nie je deliteľné žiadnym prvočíslom
  $p \geq 1012$, inak by $n \geq 2\cdot p \geq 2024$, čo nejde. Takýchto
  prvočísel, ktoré sú väčšie ako $1012$, a teda sa na ne nebudeme musieť
  pýtať, je $137$. Avšak Jožko nám môže povedať áno maximálne $10$-krát.
  Ak by nám povedal áno $11$-krát, tak by v prvočíselnom rozklade čísla
  $n$ muselo byť minimálne $11$ činiteľov, z ktorých je každý aspoň $2$.
  Takže $n$ by muselo byť aspoň $2^{11}=2048$, čo je už príliš veľa.
  Bude nám určite stačiť $306-137+10 \leq 306$ otázok, aby sme odhalili
  prvočíselný rozklad čísla $n$, a tým ho jednoznačne určili.
",8
7acca81dc65e1b65,kms,"Krtko sa hral s tabuľkou, pretože vedel, že tabuľka je relácia a relácie
sú veľmi dôležité v databázových systémoch. Síce táto úloha veľmi s
databázami nesúvisí, ale zdala sa mu pekná, tak sa o ňu s vami podelil.

Máme tabuľku $10 \times 10$, v ktorej sú v nejakom poradí čísla od $1$
do $100$, každé práve raz. V jednom ťahu môžeme vymeniť ľubovoľné dve
(nie nutne susediace) čísla kdekoľvek v tabuľke. Dokážte, že za najviac
$35$ ťahov sa vieme dostať do stavu, kedy je súčet každých dvoch hranou
susedných čísel zložené číslo (t. j. nie prvočíslo ani číslo $1$).
","Priamočiarym prístupom v takejto úlohe je opísať, ako máme čísla
povymieňať, aby sme najviac po $35$ výmenách dostali požadovaný stav.
Ako zariadime, aby súčty susedných čísel boli zložené čísla? Pri
takýchto úlohách sa nám oplatí zamyslieť nad nejakou jednoduchou
postačujúcou podmienkou, ktorá nám to zaručí. Napr. môžeme sa snažiť o
to, aby skúmané súčty boli deliteľné nejakým číslom. Najmenším
kandidátom je číslo $2$. Musíme si však dať pozor na to, že nie všetky
čísla, ktoré sú deliteľné dvomi, sú aj zložené. Neplatí to pre dvojku
samotnú. To je však v poriadku, lebo súčet dvoch čísel je aspoň
$1 + 2 = 3$, tak číslo $2$ ako súčet v tabuľke nikdy nedostaneme. Preto
ak máme v tabuľke párny súčet susedov, tak ide o zložené číslo.

Súčet dvoch čísel je párny, ak sú obe čísla párne alebo obe nepárne.
Preto by sme párne a nepárne čísla chceli dostať čo najviac k sebe. To
vieme celkom pekne spraviť. Rozdeľme si tabuľku na dve polovice rozmerov
$5 \times 10$. Zoberme si tú polovicu, v ktorej je menej nepárnych čísel
(ak ich je rovnako veľa, tak ľubovoľnú). Bez ujmy na všeobecnosti nech
je to horná polovica. Keďže máme medzi číslami od $1$ do $100$ presne
$50$ nepárnych, tak v hornej polovici ich je najviac $25$. Tiež platí,
že ich počet je rovnaký ako počet párnych čísel v dolnej polovici. Preto
môžeme každé nepárne číslo z hornej polovice vymeniť s párnym číslom z
dolnej polovice. Tak spravíme najviac $25$ ťahov a dostaneme sa do
stavu, kedy máme v hornej polovici iba párne čísla a v dolnej polovici
len nepárne. Preto súčet dvojíc v rovnakej polovici je vždy párny (a
rôzny od $2$), a teda to je zložené číslo.

Jediné dvojice, ktoré nám dávajú nepárny súčet, sú tie, ktoré obsahujú
jedno číslo z hornej polovice a druhé z dolnej. Takých je celkom $10$.
To je dobrá správa, lebo nám ostalo ešte $10$ ťahov. Tie využijeme na
to, aby sme v nich zabezpečili súčty ako zložené čísla. Keď nám tam
deliteľnosť dvomi nevychádza, tak môžeme skúsiť ďalšie číslo, a to
deliteľnosť tromi.

V každom stĺpci $s$ vykonáme nasledovný ťah: Označme si číslo v piatom
riadku ako $a$ (teda to párne, najnižšie v hornej polovici) a číslo pod
ním ako $b$ (teda najvyššie nepárne). Označme si zvyšok čísla $b$ po
delení tromi ako $z$. Číslo $a$ chceme vymeniť s číslom, ktoré má zvyšok
$3 - z$ po delení tromi. V hornej polovici máme $50$ párnych čísel, z
nich z každého zvyšku máme aspoň $16$ čísel (rozmyslite si to). Nechceme
si z nich vybrať číslo $2$, aby sme náhodou nedostali súčet $3$ (jediný
súčet, ktorý je deliteľný tromi a nie je to zložené číslo). Taktiež
nechceme vyberať číslo z piateho riadku, aby sme si náhodou nepokazili
súčet niekde inde. Každopádne, ostalo nám aspoň $16 - 1 - 10 = 5$ čísel,
ktoré majú zvyšok $3 - z$. Vyberieme si ľubovoľné číslo z nich a
vymeníme ho s číslom $a$. Tak dostaneme v stĺpci $s$ na hranici piateho
a šiesteho riadku súčet čísel deliteľný tromi a zároveň väčší ako tri, a
to je zložené číslo. Hornú polovicu sme si nepokazili, lebo v nej máme
stále iba párne čísla. Celá tabuľka nám teda sedí a stačilo nám na to
najviac $25 + 10 = 35$ výmen.

### Iné riešenie

Opíšeme ešte jeden spôsob, ako zaručiť na rozhraní dvoch polovíc súčty,
ktoré sú zložené čísla. Tento spôsob pochádza z riešenia *Uršule Márie
Kossaczkej*. Zakladá sa na tom, že pre každé párne číslo si predpíšeme
práve jedno jedinečné nepárne číslo, ktoré s ním dá v súčte zložené
číslo. V každom stĺpci spravíme nasledovné: označíme si (párne) číslo v
piatom riadku ako $y$ a (nepárne) číslo v šiestom riadku ako $x$. Číslo
$y$ vymeníme s párnym číslom podľa nasledovnej tabuľky.

                  $x$  $1$   $3$   $5$   $7$   $9$    $11$   $13$   $x$, $15 \le x \le 99$
  ------------------- ----- ----- ----- ----- ------ ------ ------ ------------------------
    za čo vymeniť $y$  $8$   $6$   $4$   $2$   $12$   $10$   $14$         $115 - x$
           nový súčet  $9$   $9$   $9$   $9$   $21$   $21$   $27$           $115$

Tak vždy dostaneme v súčte na rozhraní piateho a šiesteho riadku zložené
číslo. Jeho výhodou je, že nemusíme riešiť, či nám náhodou nevyjde súčet
zrovna $3$, alebo či si svojím ťahom nepokazíme nejaký predchádzajúci
súčet.
",6
9b41679a78db1879,kms,"Žirafka Mati sa prechádzala púšťou, keď tu kútikom oka zbadala veľké
trojuholníkové objekty. Po chvíli úpenlivého hľadenia si uvedomila, že
to vyzerá ako jej obľúbené sčítacie pyramídy. Tu sa však nič nesčituje!
Bola z toho rozhorčená, a tak si začala do piesku kresliť klasickú
sčítaciu pyramídu.

Sčítaciu pyramída má základňu veľkosti $6$[^1] a naspodu má $6$ po sebe
idúcich čísel, v ľubovoľnom poradí. Keď pyramídu žirafka vyplnila,
navrchu jej vyšlo číslo $2022$. Avšak keď sa o rok vrátila pozrieť
pyramídy, svoju už v piesku nenašla. Aké čísla mohli byť na spodnom
poschodí pôvodnej pyramídy, a v akom poradí? Nájdite všetky možnosti.

[^1]: Teda číslo je vždy súčtom tých dvoch pod ním a úplne naspodku je
    $6$ čísel.
","Než sa pustíme do samotného riešenia, zamyslime sa nad tým, ako
ovplyvňuje pozícia čísla v spodnom riadku hodnotu na vrchole pyramídy.
Pri počítaní nasledujúceho riadku sa krajné čísla zarátajú vždy len v
jednom políčku. Stredné políčka riadku majú naopak nad sebou $2$ nové
políčka, do ktorých sa zarátajú. Číslo, ktoré bolo v spodnom riadku na
kraji sa teda zaráta iba raz. Políčko vedľa sa zaráta $5$-krát, a číslo
z políčok uprostred sa zaráta až $10$-krát. To si koniec koncov môžeme
všimnúť aj na obrázku
[\[fig:pyramids\]](#fig:pyramids){reference-type=""ref""
reference=""fig:pyramids""}.

Prejdime k našej úlohe. Označme si $x$ najmenšie číslo zo šestice v
spodnom riadku. Ostatné čísla budú (v nejakom neznámom poradí)
$x+1,\, x+2,\, x+3,\, x+4,\, x+5$. Aby sme mohli počítať s umiestnením v
spodnom riadku, povedzme, že číslo vľavo bude $x+a$, vedľa neho $x+b$,
potom $x+c,\, x+d,\, x+e$ až $x+f$. Číslo na vrchu pyramídy tak môžeme
napísať ako
$$(x+a) + 5 \cdot (x+b) + 10 \cdot (x+c) + 10 \cdot (x+d) + 5 \cdot (x+e) + (x+f) = 32 x + a + 5 b + 10 c + 10 d + 5 e + f.$$

Vieme, že číslo na vrchu pyramídy je $2022$. Dostaneme ho teda ako
$32$-násobok najmenšieho čísla v spodnom riadku plus
$a + 5b + 10c + 10d + 5e + f$, pričom $a, b, c, d, e, f$ sú navzájom
rôzne celé čísla od $0$ po $5$. Na obmedzenie možných $x$ nám pomôže
zistiť, aké hodnoty môže mať $a + 5b + 10c + 10d + 5e + f$. Keď
najmenšie čísla vezmeme najmenej ráz a najväčšie najviac, dostaneme
najväčší súčet, ktorý je
$$0 + 5 \cdot 2 + 10 \cdot 4 + 10 \cdot 5 + 5 \cdot 3 + 1 = 116.$$
Naopak, ak vezmeme najmenšie čísla najviackrát a najväčšie najmenejkrát,
dostaneme najmenší súčet, ktorý má hodnotu
$$5 + 5 \cdot 3 + 10 \cdot 1 + 10 \cdot 0 + 5 \cdot 2 + 4 = 44.$$

Takže $32x$ bude medzi číslami $1906 \,(=2022-116)$ a
$1978 \,(=2022-44)$. Jediné násobky $32$ v tomto rozmedzí sú $1920$ a
$1952$. Vidíme, že $1920 : 32 = 60$ a $2022 - 1920 = 102$ a
$1952 : 32 = 61$ a $2022 - 1952 = 70$. Jediné možné vyhovujúce množiny
čísel sú teda $60$ až $65$ s $a + 5b + 10c + 10d + 5e + f = 102$ a $61$
až $66$ s $a + 5b + 10c + 10d + 5e + f = 70$. Zadanie sa ale pýta na
konkrétne poradia, preto musíme nájsť aj tie.

Všimnime si, že vymenením $a, f$ neovplyvníme hodnotu súčtu
$a+5b+10c+10d+5e+f$, podobne ani vymenením $b, e$ či $c, d$. Preto
môžeme predpokladať, že $a<f, b<e, c<d$, pričom pre každé takéto
riešenie sa môžeme rozhodnúť ľubovoľné dvojice prehodiť. To však
znamená, že pre každú dvojicu máme $2$ možnosti (prehodiť/neprehodiť) a
dokopy je všetkých možných preusporiadaní preto $2^3=8$.

### Čísla 60 až 65 {#čísla-60-až-65 .unnumbered}

Vieme, že $a+5b+10c+10d+5e+f=102$. To však znamená, že $a+f$ dáva zvyšok
$2$ po delení piatimi. Keďže ale $a, f\in\{0,1,2,3,4,5\}$ a taktiež
$a<f$, tak možné dvojice $(a,f)$ sú $(0, 2)$, $(2, 5)$, $(3, 4)$.

Pre dvojicu $(0,2)$ dostávame
$5b+10c+10d+5e=100\Leftrightarrow b+2c+2d+e=20$, a teda $b+e$ musí byť
párne, a teda $b, e$ musia mať rovnakú paritu. Nakoľko nám však ostávajú
už len čísla $\{1,3,4,5\}$, možné dvojice $(b, e)$ sú $(1, 3)$,
$(1, 5)$, $(3, 5)$. Z nich sú už $c, d$ očividne jednoznačne určené.
Hodnota súčtu $b+2c+2d+e$ je pre tieto dvojice postupne $22, 20, 18$,
čiže vyhovuje len šestica $60, 61, 63, 64, 65, 62$ a jej spomínané
preusporiadania.

Pre zvyšné dve dvojice očividne platí $a+f=7$, a preto
$5b+10c+10d+5e=95\Leftrightarrow b+2c+2d+e=19$. Vidíme teda, že $b+e$
musí byť nepárne, čiže $b, e$ musia mať rozličnú paritu.

Pri dvojici $(2, 5)$ nám ostávajú čísla $\{0,1,3,4\}$, takže možné
dvojice $(b, e)$ sú $(0, 1)$, $(0, 3)$, $(1, 4)$, $(3, 4)$. Pre ne súčet
$b+2c+2d+e$ nadobúda hodnoty $15, 13, 11$ a $9$, čiže pre túto dvojicu
nemáme riešenie.

No a pri dvojici $(3, 4)$ máme ešte k dispozícii $\{0, 1, 2, 5\}$, preto
možné dvojice $(b, e)$ sú $(0, 1)$, $(0, 5)$, $(1, 2)$, $(2, 5)$ a im
prislúchajúce súčty vychádzajú $15, 11, 13, 9$, čiže ani tu ďalšie
riešenia nenájdeme.

### Čísla 61 až 66 {#čísla-61-až-66 .unnumbered}

Teraz má súčet $a+5b+10c+10d+5e+f$ hodnotu $70$. To však znamená, že
$b+e$ musí byť deliteľné piatimi. Možné dvojice $(a, f)$ sú teda
$(0, 5)$, $(1, 4)$, $(2, 3)$. Všimnime si, že vo všetkých platí $a+f=5$,
čiže vieme vo všeobecnosti povedať, že
$5b+10c+10d+5e=65\Leftrightarrow b+2c+2d+e=13$, a teda $b, e$ musia mať
rozličnú paritu.

Začnime dvojicou $(0,5)$. Zostávajú nám čísla $\{1, 2, 3, 4\}$, pre
ktoré možné dvojice $(b, e)$ sú $(1, 2)$, $(1, 4)$, $(2, 3)$, $(3, 4)$ a
im prislúchajúce súčty sú $17, 15, 15, 13$. Vyhovuje teda šestica
$61, 64, 62, 63, 65, 66$.

Následne vezmime dvojicu $(1, 4)$. Pre zostávajúce čísla $\{0,2,3,5\}$
sú možnými dvojicami $(b,e)$ dvojice $(0, 3)$, $(0, 5)$, $(2, 3)$,
$(2, 5)$. Hodnoty $b+2c+2d+e$ pre tieto dvojice sú $17, 15, 15$ a $13$,
čiže v tejto vetve vyhovuje šestica $62, 63, 61, 64, 66, 65$.

Nakoniec nám ostáva už len dvojica $(2, 3)$. Tentokrát vyberáme $b, e$ z
čísel $\{0, 1, 4, 5\}$, čiže možné dvojice sú $(0, 1)$, $(0, 5)$,
$(1, 4)$, $(4, 5)$. Im prislúchajú súčty $19, 15, 15$ a $11$, čiže tu
sme ďalšie riešenie nenašli.

Riešeniami sú teda šestice $(60, 61, 63, 64, 65, 62)$,
$(61, 64, 62, 63, 65, 66)$, $(62, 63, 61, 64, 66, 65)$ a ich permutácie,
kde prehodíme prvé číslo so šiestym, druhé s piatym a/alebo tretie so
štvrtým. Z každej z týchto možností teda vieme vyrobiť $7$ ďalších
(dokopy ich je $2^3=8$) a celkovo máme $24$ možností.
",3
13e87c42291b5ab6,kms,"Počas toho, ako sa vedúci sťažovali, sa Jožko prechádzal po okolí. Ako
sa tak obzeral, zakopol o jednu zvláštnu hubu. Huba, o ktorú Jožko
zakopol, mala klobúk v tvare trojuholníka . Nebol to ale obyčajný
trojuholníkový klobúk.

V rovine je daný trojuholník $ABC$. Pre jeho uhly platí
$|\sphericalangle ABC| = 2\cdot |\sphericalangle BAC|$. Taktiež na jeho
strane $AB$ leží bod $D$ taký, že
$|\sphericalangle ACD| = |\sphericalangle BCD|$ a navyše $|CD|=|BC|$.
Určte veľkosť uhla $\sphericalangle BAC$.
","Označme si uhol $BAC$ ako $\alpha$ a uhol $BCD$ ako $\phi$.

Zo zadania vieme, že $|\sphericalangle ABC| = 2\alpha$. Keďže
$|BC| = |CD|$, trojuholník $BCD$ je rovnoramenný so základňou $BD$, a
teda platí $|\sphericalangle CBD| = |\sphericalangle BDC| = 2\alpha.$
Keďže súčet uhlov v trojuholníku $BCD$ je $180^{\circ}$, musí platiť
$$\begin{align}
    2\alpha + 2\alpha + \phi &= 180^{\circ}, \nonumber \\
    4\alpha + \phi &= 180^{\circ}. \label{eq:1}
\end{align}$$

Tiež vieme $|\sphericalangle ACD| = |\sphericalangle BCD| = \phi$,
odkiaľ
$$|\sphericalangle ACB| = |\sphericalangle ACD| + |\sphericalangle BCD| = 2\phi.$$

Opäť, pretože súčet uhlov v trojuholníku $ABC$ je $180^{\circ}$, musí
platiť $$\begin{align}
    \alpha + 2\alpha + 2\phi &= 180^{\circ}, \nonumber \\
    3\alpha + 2\phi &= 180^{\circ} \label{eq:2}.
\end{align}$$

Rovnice $\eqref{eq:1}$ a $\eqref{eq:2}$ tvoria sústavu s neznámymi
$\alpha, \phi$. Riešením tejto sústavy dostaneme
$\alpha = \phi = 36^\circ$.

Odpoveď: veľkosť uhla $BAC$ je 36 stupňov.
",2
7dbb7a20f0b98488,kms,"Dante nakúpil náboje a pristúpil k Jerrymu. V tú ranu spoza pultu
vyskočil vysoký uhol a vyrazil na ulicu. Dante sa obrátil na podpätku a
v zlomku sekundy ho dolapil. Uhol sa však len krútil a volal, že chce
právnika. Dante si teda posunul klobúk hlbšie do čela a pustil sa do
detektívovania. Je načim dokázať, že tento uhol a tamten uhol sú jeden a
ten istý uhol.

Kružnica vpísaná trojuholníku $ABC$ sa dotýka strán $BC$, $AC$, $AB$
postupne v bodoch $D$, $E$, $F$. Úsečka $AD$ pretína kružnicu vpísanú
trojuholníku $ABC$ druhý raz v bode $Q$. Priamka $p$ je rovnobežná s
priamkou $BC$ a prechádza cez bod $A$. Priamky $DF$ a $DE$ pretínajú
priamku $p$ postupne v bodoch $P$ a $R$. Dokážte, že uhly $PQR$ a $FQE$
majú rovnakú veľkosť.
","Nech sú uhly trojuholníka $ABC$ $\alpha,\beta,\gamma$ ako obvykle.
Najprv si uvedomme, že uhly v trojuholníku $DEF$ poznáme, sú to postupne
$90-\frac{\alpha}{2}, 90-\frac{\beta}{2},90-\frac{\gamma}{2}$. Pre $D$
sa to dá ukázať s použitím vety o obvodových a úsekových uhloch pre uhly
$EFA$ a $AEF$:
$|\sphericalangle EFA|= |\sphericalangle EDF|= |\sphericalangle AEF|$, a
z trojuholníka $AEF$ získavame, že táto spoločná veľkosť uhlov je
$90^{\circ}-\frac{\alpha}{2}$. Pre zvyšné vrcholy to ide podobne.

Vidíme ďalej, že uhol
$|\sphericalangle EFP|=180^{\circ}-|\sphericalangle DFE|=180^{\circ}-(90^{\circ}-\gamma)=90^{\circ}+\gamma$.
A tiež sa dá kvôli rovnobežnosti $PR$ a $DC$ odvodiť
$|\sphericalangle PRE|=|\sphericalangle CDE|=90^{\circ}-\gamma$, teda
súčet uhlov $PRE$ a $EFP$ je $180^\circ$, (alebo inak povedané,
orientované uhly $PRE$ a $PFE$ sú rovnaké modulo $180^{\circ}$), teda
štvoruholník $FERP$ je tetivový.

Ďalej vieme, že $|AF|=|AE|$ a ďalej vieme, že
$|\sphericalangle REA|= 90^{\circ}-\frac{\gamma}{2}=|\sphericalangle ARE|$,
teda aj $|AE|=|AR|$, teda A je stredom kružnice opísanej $FERP$. Z toho
vďaka Tálesovej vete vyplýva, že
$|\sphericalangle RFP|=|\sphericalangle REP|= 90^{\circ}$, teda $RF$ a
$PE$ sú výšky v trojuholníku $DRP$.

Teraz sa pozrime na to, že čo vlastne chceme ukázať:
$|\sphericalangle FQE|= |\sphericalangle RQP|$. Ale z tetivovosti $DEQF$
vieme, že vlastne chceme ukázať to, že ak pri $D$ máme uhol $\phi$, tak
$|\sphericalangle RQP|=180^{\circ}-\phi$. Teda podarilo sa nám úlohu
previesť ekvivalentnými krokmi na túto známu lemu, ktorú ukážeme iba v
tomto špeciálnom prípade, no dá sa takýmto spôsobom ukázať aj všeobecne,
nie len s takýmito uhlami.

**Lema.** Ak máme daný trojuholník (tu $DRP$), tak ten bod (tu $Q$),
ktorý leží na ťažnici z daného vrcholu s vnútorným uhlom $\phi$ (tu
$D$), a tiež na kružnici určenej tým istým vrcholom a dvomi pätami výšok
(tu kružnica $DEF$) pri tomto vrchole má vlastnosť, že nad treťou
stranou má uhol $180^{\circ}-\phi$.

**Dôkaz.** Vieme, že $FERP$ je tetivový štvoruholník, teda vieme, že
$|\sphericalangle FPA|=|\sphericalangle FED|=|\sphericalangle FQD|= 180^{\circ}-|\sphericalangle AQF|$,
teda $APFQ$ je tiež tetivový, z čoho si vieme získať
$|\sphericalangle AQP|=|\sphericalangle AFP|=90^{\circ}-\frac{\beta}{2}$,
a podobne sa dá ukázať tetivovsť $AQER$ a
$|\sphericalangle RQA|=90^{\circ}-\frac{\gamma}{2}$, a tak teda
$$|\sphericalangle RQP|=|\sphericalangle AQP|+ |\sphericalangle RQA|= 90^{\circ}-\frac{\beta}{2}+ 90^{\circ}-\frac{\gamma}{2}=90^{\circ}+\frac{\alpha}{2}.$$
A nakoľko pri $D$ sme mali uhol $90^{\circ}-\frac{\alpha}{2}$, máme našu
lemu dokázanú.

Teda ukázali sme, že požadované dva uhly sa naozaj rovnajú.
",8
995e06b6edb70a47,kms,"Maťko a Vodička sa vydali do lokálneho múzea hornín. Tam našli mramorovú
dosku so štvorčekovou sieťou. Maťko s Vodkom sa začali hrať následujúcu
hru na štvorčekovom mramore[^1]. Maťko otvorí hru tým, že
https://www.overleaf.com/8571142252bgjyhyvypzxnnakreslí krížik do
ľubovoľného štvorčeka. V každom svojom ďalšom ťahu musí nakresliť krížik
do voľného štovrčeka, ktorý aspoň vrcholom susedí so štvorčekom, v
ktorom je krížik. Vodka môže v jednom ťahu nakresliť tri koliečka do
ľubovoľných voľných políčok. Ak Maťko môže nakresliť siedmy krížik,
vyhráva. Inak vyhráva Vodička. Zistite, či existuje stratégia pre
Vodičku taká, že Maťko zaručene nevie vyhrať.

[^1]: Keďže ani Maťko ani Vodička nie sú vagabundi, celú hru odohrali v
    hlavách, na nekonečnej štvorčekovej sieti.
","Zahráme si pár hier a zistíme, že ak nie je Vodka veľmi hlúpy, tak vie
obkľúčiť Maťka tak, aby dal najviac $6$ $X$-iek.

:::: wraptable
r4cm

::: TAB
(e,1cm,1cm)\|c:c:c\|\|c:c:c:c\| $O$ & $O$ & $O$\
$A_1$ & $X$ & $B_1$\
$A_2$ & $S$ & $B_2$\
$C_1$ & $C_2$ & $C_3$\
:::
::::

Aká bude Vodkova stratégia? Po Maťkovom prvom $X$, si nakreslí okolo
tohoto $X$ štvorec veľkosti $3\times 3$ ako na obrázku ($X$ je v ňom
hore v strede) a nad $X$ dá svoje tri $O$. Označíme si políčka, tak ako
na obrázku. Vodka teraz dokáže Maťka \""zatarasiť\"" a nechať ho hrať iba
v tomto štvorci. Ako? Nech dá Maťko na hociktoré zo zvyšných $7$
okrajových políčok svoje $X$, má na dosah iba tri políčka mimo štvorca.
Prečo? Pretože jediné dve políčka v celom štvorci, ktoré susedia s viac
ako tromi políčkami mimo štvorca, sú dolné rohové políčka $C_1$ a $C_3$.
S nimi ale musí nejaké $X$-ko najprv susediť. To sa môže stať iba cez
jedno z políčok $A_2$, $S$ a $B_2$. Ak dá Maťko svoje $X$ do stredu
štvorca $S$, niekedy v priebehu hry (okrem siedmeho ťahu), tak môže
Vodka dať všetky tri svoje $O$ dovnútra štvorca. Ak nie sú zabraté
rohové políčka $C_1$ a $C_3$, tak svoje $O$ dá práve na ne.

Ostáva teda iba začať na $A_2$ ($B_2$). Ak ale najprv dáme $X$ na $A_2$
($B_2$), Vodkova stratégia, bude dať tri $O$ na tie vonkajšie políčka, s
ktorými susedí. Potom, ale rohovému políčku už skutočne ostanú iba tri
vonkajšie políčka, s ktorými susedí. Preto nech robí Maťko čokoľvek,
Vodka ho vie udržať vo štvorci.

Výborne, už nám stačí dokázať, že Vodka je vždy schopný okrem toho, že
Maťka udrží vo štvorci, dostať aspoň tri svoje $O$ dovnútra štvorca. Ako
sme videli vyššie, Maťko nesmie nikdy dať svoje $X$ (okrem $7$meho) do
stredu, lebo Vodka potom dá tri $O$ dovnútra štvorca a vyhral.

Teraz trochu počítania. Za $6$ kôl, v ktorých musí Vodka úplne
zablokovať Maťka, stihne položiť $18$ svojich $O$-čiek. Aby Maťko nemal
kam dať siedme $X$, musia byť $3$ z toho vo vnútri štvorca. Ostáva nám
teda $15$ $O$-čiek, na obkolesenie štvorca. Niečo tu však nesedí. Okolo
štvorca je $16$ políčok a my máme len $15$ $O$-čiek. To však vôbec
nevadí, keď si uvedomíme, že jeden z rohov sa nám určite podarí
zablokovať priamo, a teda ho už nemusíme blokovať z vonka. Na obkľúčenie
nám potom bude stačiť $15$ $O$-čiek a všetko zrazu do seba zapadne.

Teraz už naozaj na záver, ukážeme, že Vodkovi ostane jeden \""voľný\"" ťah
pri obkolesovaní skôr, ako sa Maťkovi podarí zablokovať všetky rohy. Na
zablokovanie troch rohov potrebuje Maťko aspoň $4$ ťahy. Jednoduchou
analýzou všetkých možností, ktorú prenecháme čitateľovi, však zistíme,
že po štvrtom Maťkovom ťahu už Vodka určite nepotrebuje položiť všetky
tri $O$-čka, lebo niektoré z vonkajších políčok už skôr zablokoval.
",4
a69b768c850ea879,kms,"Ostávalo uloviť už len posledného mladého mamuta a činnosť
mamutobijeckej ligy by bola korunovaná úspechom. Tento posledný sa však
nesprával racionálne ako ostatné, ale bežal po kružnici. Aby ho lovci
dobehli, rozhodli sa upustiť od svojich zásad a bežať po tetive. Bude to
však stačiť? Podarí sa lovcom uloviť posledného mladého mamuta?

Daný je trojuholník $ABC$ s kružnicou $k$ jemu opísanou. Ďalej vnútri
trojuholníka $ABC$ leží bod $P$. Priamky $AP$, $BP$ a $CP$ pretínajú
kružnicu $k$ postupne v bodoch $D$, $E$ a $F$, pričom bod $D$ je rôzny
od bodu $A$, bod $E$ rôzny od bodu $B$ a bod $F$ rôzny od bodu $C$. Na
úsečke $DP$ zvoľme bod $X$. Predpokladajme, že rovnobežka s priamkou
$AB$ vedená cez bod $X$ pretína úsečku $PE$ v jej vnútornom bode $Y$.
Podobne predpokladajme, že rovnobežka s priamkou $AC$ vedená cez bod $X$
pretína úsečku $PF$ v jej vnútornom bode $Z$. Dokážte, že štvoruholník
$EFZY$ je tetivový.
","Prvým krokom je všimnúť si, že sa v úlohe môžeme veľmi ľahko zbaviť
bodov $D,E,F$ a pracovať už iba s trojuholníkom $ABC$ a bodmi $P,X,Y,Z$.
Ako to? Označme veľkosť uhla $CBP$ ako $\delta$ a veľkosť uhla $BCP$ ako
$\epsilon$. Keďže body $B,C,E,F$ ležia na kružnici, môžeme využiť vetu o
obvodovom uhle a uvidíme, že $|\sphericalangle CFE|=\delta$ a
$|\sphericalangle BEF|=\epsilon$.

Na to, aby $ZYEF$ bol tetivový, musí platiť šikovné kritérium na
tetivovosť štvoruholníka, ktoré je spolu s obvodovými uhlami často
najpraktickejším spôsobom, ako tetivovosť dokazovať alebo ju využívať.
Kritérium je založené na fakte, že štvoruholník je tetivový práve vtedy,
keď súčet protiľahlých uhlov dáva $180^{\circ}$, avšak v praxi sa ešte
častejšie využíva iná forma tohto kritéria. Tá hovorí, že štvoruholník
je tetivový práve vtedy, keď susedný uhol k niektorému z uhlov
štvoruholníka má rovnakú veľkosť, ako jemu protiľahlý uhol (tomu uhlu zo
štvoruholníka).

V kontexte našej úlohy dostaneme, že tetivovosť štvoruholníka $EFZY$ je
ekvivalentná s $|\sphericalangle CZY|=|\sphericalangle BEF|$ a tiež s
$|\sphericalangle BYZ|=|\sphericalangle CFE|$. To sa dá vďaka rovnostiam
z prvého odstavca prepísať na $|\sphericalangle CZY|=\epsilon$ a
$|\sphericalangle BYZ|=\delta$. Wau! Takže máme vlastne dokázať, že
priamka $ZY$ je rovnobežná s priamkou $BC$ (vďaka striedavým uhlom). Tým
sme sa úspešne takmer zbavili celej kružnice a bodov $D,E,F$ (okrem
toho, že $Z,Y$ stále musia byť také, aby ležali na úsečkách zo zadania).

V tomto zjednodušenom nastavení sa už iba treba trochu pohrať s
rovnobežnosťami zo zadania, ktoré sme ešte stále nevyužili. Rovnobežnosť
dvoch úsečiek, ktorých vrcholy sú tak pekne do kríža prepojené, ako v
našom prípade cez bod $P$[^1] (dokonca všetkých troch zainteresovaných
dvojíc), je ekvivalentná s tým, že tie úsečky sú rovnoľahlé so stredom
rovnoľahlosti $P$ (v našom kontexte). Alebo, že trojuholníky tvorené
stredom rovnoľahlosti a vrcholmi úsečiek sú rovnoľahlé. V tomto prípade
chceme ukázať rovnoľahlosť trojuholníkov $PYZ$ a $PBC$.

Využijeme rovnoľahlosť trojuholníkov $PYX$ a $PBA$ a trojuholníkov $PZX$
a $PCA$, ktoré vyplývajú z rovnobežnosti priamok $XY$ a $BA$ a priamok
$XZ$ a $CA$. Z týchto plynú nasledovné rovnosti:
$$\frac{|PY|}{|PX|}=\frac{|PB|}{|PA|} \quad \text{a} \quad \frac{|PZ|}{|PX|}=\frac{|PC|}{|PA|}.$$
Vydelením týchto dvoch rovností dostávame:
$$\frac{|PY|}{|PZ|}=\frac{|PB|}{|PC|}.$$ Toto je presne vyjadrenie
rovnoľahlosti úsečiek $YZ$ a $BC$, čo sme chceli dokázať.

[^1]: To, že $P$ sa nachádza medzi úsečkami, vyplýva z predpokladu zo
    zadania o polohe bodov $Y$ a $Z$
",8
